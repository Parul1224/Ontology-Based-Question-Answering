

              कवक पपीते को विकास की सभी अवस्थाओं में प्रभावित कर सकता है, किन्तु इसे बीजों और छोटे पौधों पर आक्रमण अधिक पसंद है | उगने से पूर्व आर्द्र पतन में, कवक बीजों में  घर बना लेता है और अंकुरण में बाधा पहुंचाता है | वे बीजों से निकले पौधे जो जड़ पकड़ लेने में समर्थ रहते हैं, उनका विकास (निकलने के बाद की सड़न) अच्छी तरह नहीं होता | जड़ों तथा तनों के ऊतकों के सड़ने के कारण पौधे गिर जाते हैं और मर जाते हैं | पौधे की विकास की बाद की अवस्था में  हुए संक्रमण के कारण तने के आधार के समीप गहरे कत्थई रंग के चिपचिपे धब्बे दिखाई देते हैं | गंभीर मामलों में, ये धब्बे बढ़ते हैं और तनों को घेर लेते हैं जिसके कारण ऊतक चिपचिपे हो जाते हैं और गहरे कत्थई या काले रंग के हो जाते हैं (तनों की सड़न) | पत्तियाँ हरितहीन, मुरझा तथा गिर सकतीं हैं | पत्तियों के गिरने से पौधों में विकास अवरुद्ध होता है और फल झुर्रीदार और विकृत होते हैं |

            



              रोग मिट्टी में फैलने वाले कवक पाइथियम एफ़ेनिडर्मेटम के कारण होता है | यह मिट्टी तथा पौधों के अवशेषों में कई वर्षों तक जीवित रह सकता है | इसे बीजों तथा छोटे पौधों पर आक्रमण करना पसंद है | इसका प्रसार संक्रमित सिंचाई के पानी, वर्षा के छींटों या अत्यधिक वर्षा से होता है | तनावग्रस्त अवस्थाएं जैसे कि पानी का भरना, नाइट्रोजन का अत्यधिक उपयोग या भीड़ होने से पौधे कमज़ोर होते हैं और रोग के विकास के अनुकूल होते हैं | ठंडी, नम और बुरी जलनिकासी वाली मिट्टी और ऊष्ण तापमान भी जीवाणु के विकास के अनुकूल हैं | वर्षा के मौसम में, संक्रमण तीव्र हो  सकता है | विशेषकर नम मिट्टी कवक के अनुकूल होती है | जब सभी अनुकूल परिस्थितियाँ मिलती हैं तो यह पपीते का एक गंभीर रोग बन जाता है |

            



              ट्राईकोडर्मा विरिडे, ब्युवेरिया बेसिना पर आधारित जैव-कवकरोधक या जीवाणु सुडोनोमस फ्लुरोसींस तथा बैसिलस सबटिलिस का रोपाई के समय जड़ों के समीप प्रयोग किया जा सकता है | इनका बीजों के उपचार के लिए भी प्रयोग किया जा सकता है | यूपाटोरियम कैनाबियम के पौधों का सत कवक के विकास को पूरी तरह से ढक देता है | “धुएं वाले पानी” से सिंचाई जो कि पौधों के अवशेषों को जला कर और धुएं को पानी में मिला कर तैयार किया जाता है, का भी कवक के जीवन चक्र पर प्रभाव पड़ता है |



            



              हमेशा समवेत उपायों का प्रयोग करना चाहिए, जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | रोपाई के समय से ले कर मिट्टी या पौधे के आधार को प्रति पखवाड़े कॉपर ऑक्सीक्लोराइड या केप्टेन से भिंगोया जा सकता है | वैकल्पिक रूप से, फलों के बनने के समय प्रोपामोकार्ब, फ़ुरालेक्सिल या मेटालेक्सिल-एम का पेड़ों पर उपयोग किया जा सकता है | कॉपर ऑक्सीक्लोराइड या बोर्डो के लेप को पौधों के उन भागों पर लगाया जा सकता है जिनकी छंटाई की गयी हो | संक्रमित औज़ारों, बर्तनों और ट्रे को साफ़ करने के लिए घरेलू ब्लीच का प्रयोग किया जा सकता है |

            



              स्वस्थ पौधों या प्रमाणित स्त्रोत से प्राप्त बीजों का प्रयोग करें | यदि उपलब्ध हों, तो प्रतिरोधक प्रजातियों का प्रयोग करें | छोटे पौधों के मध्य न्यूनतम दूरी रखें | बीजों को गहराई में रोपने से बचें | औजारों और उपकरणों को अच्छी तरह संक्रमण मुक्त कर लें |  छोटे पौधों को उगाने के लिए जीवाणुरहित मिट्टी का उपयोग करें | संक्रमण के स्त्रोत से संपर्क करने से बचें | अच्छी जलनिकासी वाली मिट्टी में रोपें तथा अत्यधिक सिंचाई से बचें | नाइट्रोजन उर्वरक के अत्यधिक प्रयोग से बचें | गैर-धारक फसलों के साथ चक्रीकरण करें | सिंचाई की रिंग प्रणाली का उपयोग करें जिससे कि पानी सीधे तौर पर ताने के संपर्क में न आये | प्लास्टिक की गीली घास से मिट्टी तथा छोटे पौधों की सतह को सौर विकिरण के समक्ष लायें |.

            





  आर्द्र पतन 

   Pythium aphanidermatum 





फफूंद





संक्षेप में





                उगने से पूर्व आर्द्र पतन में, कवक बीजों में  घर बना लेता है और अंकुरण में बाधा पहुंचाता है | वे बीजों से निकले पौधे जो जड़ पकड़ लेने में समर्थ रहते हैं, उनका विकास अच्छी तरह नहीं होता तथा उनके (निकलने के बाद की सड़न) से गिरने की आशंका होती है | पौधे की विकास की बाद की अवस्था में  हुए संक्रमण के कारण तने के आधार के समीप गहरे कत्थई रंग के चिपचिपे धब्बे दिखाई देते हैं |.

              





होस्ट







पपीता















