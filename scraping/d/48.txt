

              सबसे पहले, पत्तियों के ऊपरी भाग पर पीले धब्बे दिखाई देते हैं। रोग में बाद के चरणों में, एक सफ़ेद, बाद में भूरे रंग की हो जाने वाली, आटे जैसी परत पत्तियों, डंठलों और फलों पर फैल जाती है। फफूंद पौधे से पौषक तत्वों को खींच लेती है और पत्तियों पर चढ़ी राख जैसी परत फ़ोटोसिन्थेसिस में रूकावट पैदा करती है, जिसके कारण पौधे छोटे रह जाते हैं। जैसे-जैसे इस रोग की वृद्धि होती है, संक्रमित हिस्से सूख जाते हैं, पत्तियाँ गिर जाती हैं और पौधे मर सकते हैं। डाउनी मिल्ड्यू की तुलना में, पाउडरी मिल्ड्यू को कुछ हद तक नियंत्रित किया जा सकता है।

            



              फफूंद के बीजाणु पत्तियों की कोंपलों और अन्य पौधों के अवशेषों के अंदर जाड़े का समय व्यतीत करते हैं। हवा, पानी और कीट इन बीजाणुओं को पास के पौधों तक पहुँचाते हैं। हाँलाकि कि यह एक फफूंद है, पाउडरी मिल्ड्यू शुष्क स्थितियों में अधिक सामान्य रूप से विकसित हो सकती है। यह 10-12° सें. के बीच जीवित रहती है, लेकिन इसके लिए सबसे अनुकूल स्थितियाँ 30° सें. है। डाउनी मिल्ड्यू के विपरीत, थोड़ी-सी बरसात और सुबह की नियमित ओस पाउडरी मिल्ड्यू के फैलने की गति को बढ़ा देती हैं।

            



              बागानों के लिए, मिल्क-वाटर के घोल प्राकृतिक कवकनाशक के रूप् में कार्य करते हुए प्रतीत होते हैं। पत्तियों पर इस घोल का प्रयोग हर दूसरे दिन करें। यह घरेलू औषधी विशेष रूप से बड़े फलों (खीरा, तुरई, कद्दू) और छोटे फलों (बेर आदि) पर बहुत कारगर सिद्ध होती है। पौधे के अनुसार पाउडरी मिल्ड्यू के प्रकार भिन्न होते हैं, और हो सकता यह घोल हर प्रकार के लिए प्रभावी नहीं हो। अगर कोई सुधार नही दिखाई देता है, तो लहसुन या सोडियम बायकार्बोनेट घोल का प्रयोग करके देखें। व्यावसायिक जैविक उपचार भी उपलब्ध हैं।



            



              अगर उपलब्ध हों तो, हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। पाउडरी मिल्ड्यू के प्रति ग्रहणशील/अतिसंवेदनशील फसलों की संख्या को ध्यान में रखते हुए किए एक विशिष्ट प्रकार के रसायनिक उपचार के बारे में सुझाव देना दुष्कर है। ऐसा प्रतीत होता है कि वेट्टेबल सल्फ़र, कार्बेन्डाज़िम, ट्राइफ्लूमिज़ोल, मायक्लोब्युटानिल या डायनोकेप पर आधारित कवकनाशक कुछ फसलों में फफूंद की वृद्धि को नियंत्रित करते हैं।

            



              इस रोग की प्रतिरोधी प्रजातियों का प्रयोग करें। बेहतर वायु-संचार के लिए पौधों के बीच में पर्याप्त जगह छोड़कर फसलों का रोपण करें। पहला धब्बा दिखाई देने पर संक्रमित पत्तियों को हटा दें। संक्रमित पौधों को छूने के बाद स्वस्थ पौधों को नही छूएं। आधी सड़ी घास की मोटी परत भूमि से पत्तियों तक बीजाणुओं के प्रसार को रोक सकती है। कुछ मामलों में, फसलों का आवर्तन करना सहायक होता है। संतुलित पौषण की आपूर्ति प्रदान करने वाली खाद डालें। तापमान में होने वाले अत्यधिक बदलाव पर ध्यान रखें। फसल की कटाई के बाद पौधों के अवशेषों को जुताई के द्वारा गाड़ दें या हटा दें।.

            





  पाउडरी मिल्ड्यू 

   Erysiphaceae 





फफूंद





संक्षेप में





                पत्तियों पर चढ़ने वाली आटे जैसी परत, जिसे पौंछा/झाड़ा जा सकता है।.

              





होस्ट







अतिरिक्त





आड़ू





आलू





कद्दू





कपास





काबुली चना





काला चने, हरे चने





कैनोला





कैबेज 





खीरा





खुबानी





गाजर





चेरी





ज़ुकीनी





टमाटर





तुअर दाल





नाशपाती





बेर





बैंगन





मटर





मसूर





मिर्च





रसभरी





सजावटी पौधे





सलाद पत्ता





साइट्रस





सेब





सेम















