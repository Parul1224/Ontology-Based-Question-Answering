

              आरम्भ में, नई पत्तियों पर छोटे कत्थई से ले कर काले धब्बे के रूप में घाव होते हैं, जो बढ़ कर प्रायः किनारों के पास, विशिष्ट पीले प्रभामंडल में बदल जाते हैं | घाव बढ़ कर पत्ती के बड़े भाग को ढकते हुए असमान या गोलाकार परिगालित क्षेत्र में बदल जाते हैं | परिगलन तथा हरितहीनता शिराओं के साथ फैल सकती है | घाव सपाट होते हैं तथा पत्ती के दोनों ओर से देखे जा सकते हैं | पुराने घावों में मध्य में नाज़ुक कागज़ जैसी बनावट होती है | अविकसित फलों में पीले आभामंडल वाले हलके दबे हुए गहरे धब्बे दिखाई देते हैं | कुछ अधिक परिपक्व फलों में घाव छोटे दाग़ से ले कर बड़े छाले जैसे हो सकते हैं | फलों की त्वचा एक डाट जैसे ऊतकों का अवरोध बना देती है, जो सतह से फूटी हुई-सी दिखती है | यदि ये डाट जैसे ऊतक गिर जाते हैं, तो गड्ढे या छाले दिखने लगते हैं | असमय फलों का गिरना सामान्य है |

            



              ये लक्षण कवक ओल्टेर्नेरिया ओल्टेर्नेटा के कारण होते हैं | ये हवा में फैलने वाला जीवाणु हवा या पानी के छींटों से फैलता है | बारिश के होने या सापेक्षिक आर्द्रता में अचानक होने वाले बदलाव शाखाओं, पत्तियों या फलों के घावों पर स्थित कवकीय बनावट से जीवाणुओं के उत्पादन तथा प्रसार में सहायक होता है | ओल्टेर्नेरिया कत्थई धब्बे प्रायः मनुष्यों द्वारा परिवहन किये गए पौधशाला के पौधों में फैलता है | नई पत्तियों में संक्रमण होने के 36 से 48 घंटों में प्रथम लक्षण दिखाई देते हैं | पंखुड़ियों के गिरने के 4 महीने बाद तक फल अति संवेदनशील रहते हैं |

            



              कॉपर ओक्सीक्लोराइड पर आधारित जैविक कवकरोधक भी ओल्टेर्नेरिया कत्थई धब्बों के विरुद्ध अच्छा परिणाम देते हैं | यदि आप इस रोग का सामना करने में सहायक कुछ भी जानते हों, तो कृपया हमसे संपर्क करें | हम आपसे जानने की प्रतीक्षा में हैं |



            



              हमेशा समवेत उपायों का प्रयोग करना चाहिए, जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | आईप्रोडियोन, केप्टाफ़ोल, क्लोरोथेलोनिल तथा एज़ोक्सीस्ट्रौबिन पर आधारित कवकरोधक ओल्टेर्नेरिया कत्थई धब्बों पर अच्छा नियंत्रण देते हैं | प्रोपिकोनाज़ोल तथा थियोफ़ेनेट मेथाइल पर आधारित उत्पाद भी प्रभावी सिद्ध हुए हैं | यह बहुत आवश्यक है कि प्रतिरोध का विकास करने के लिए विशिष्ट सांद्रता का पालन  किया जाए तथा विभिन्न प्रक्रियाओं के अनुसार कार्य करने वाले कवकरोधकों का प्रयोग किया जाए |

            



              प्रमाणित स्त्रोतों से स्वस्थ पौधों के पदार्थों का उपयोग करें | अपनी फसल के प्राकृतिक प्रतिरोध को बढ़ाने के लिए पर्याप्त उर्वरकों का प्रयोग करें, किन्तु नाइट्रोजन उर्वरकों का अत्याधिक प्रयोग न करें | खेतों में अच्छी जलनिकासी की व्यवस्था करें क्योंकि पानी का जमाव या अधिक पानी दिए जाने से फलों में चटकाव आ सकता है | ऊपर से की गयी सिंचाई से बचें | पौधों के मध्य स्थान को बढ़ा कर हवा का आवागमन प्रदान करें | पौधों या खेतों में रोग के चिन्हों के लिए निगरानी रखें | प्रभावित शाखाओं को जीवाणुओं के स्त्रोत को समाप्त करने तथा फलों के संक्रमण को कम करने के लिए छाँट कर हटा दें | खेतों से पुराने फल तथा मृत शाखाएं एकत्रित करें | फसल के दौरान साइट्रस फलों की भली प्रकार छँटाई तथा श्रेणीकरण करने से भंडारण तथा परिवहन के दौरान रोग के प्रसार से बचा जा सकता है |.

            





  ओल्टेर्नेरिया कत्थई धब्बे 

   Alternaria alternata 





फफूंद





संक्षेप में





                पत्तियों के दोनों ओर पीले छिद्रों वाले कत्थई से ले कर काले रंग के धब्बे | बाद में, असमान या गोलाकार परिगलित क्षेत्र, कभी-कभी नाज़ुक कागज़ जैसी बनावट | नए फलों पर पीले आभा-मंडल वाले गहरे धब्बे, जो बाद में डाट जैसे ऊतकों से ढक जाते हैं |.

              





होस्ट







साइट्रस















