

              लक्षण मकई के प्रकार, पर्यावरण और रोग की गंभीरता के आधार पर भिन्न होते हैं। रोग आम तौर पर मौसम में देरी से और भंडारण के दौरान विकसित होता है। स्वस्थ दिखने वाले दानों के बीच सफ़ेद, गुलाबी रंग के फफुंद के साथ रोगग्रस्त दानें नज़र आते हैं। दानों पर मलिनकिरण भी दिखाई दे सकता है। वे पीले-भूरे या भूरे रंग के भी हो सकते हैं। मलिनकिरण दानों के ऊपर से एक त्रिज्यात स्वरूप में दिखाई देते हैं। यदि बीमारी के विकास (गर्म और शुष्क मौसम, कीटों की उपस्थिति) के लिए अनुकूल स्थिति होती है, तो बालियाँ पूरी तरह कवक से ढक सकती हैं और प्रचुर मात्रा में कवक विकास दिखाती हैं। पूरा बाल सूखा और दानें पूरी तरह से खाए हुए दिख सकते हैं। अनाज उपज कम हो जाती है। कवक विषाक्त पदार्थों का उत्पादन करता है, जिससे दानें खाने योग्य नहीं रहते।

            



              रोग मुख्य रूप से कवक फ़्यूज़ेरियम वर्टिकिलियोड्स द्वारा होता है, लेकिन फ़्यूज़ेरियम की अन्य प्रजातियां भी उन्हीं लक्षणों को पैदा कर सकती हैं। यह बीजों, फसल के अवशेषों या घास जैसे अन्य धारकों पर रहता है। बीजाणु मुख्यतः हवा से फैलते हैं। यह मकई के दानों में मुख्य रूप से ओलों या कीड़ों और पक्षियों के भोजन के कारण हुई क्षति, या खेती के दौरान चोटों के घावों से प्रवेश करते हैं। यह फिर अंकुरित होता है और प्रवेश बिंदुओं से धीरे-धीरे पूरे दाने पर फैल जाता है। इसके अलावा, यह जड़ से पौधे पर बसना शुरू कर सकता है और प्रणालीगत विकास करते हुए पौधे के ऊपर चढ़ता जाता है। पौधे, पर्यावरण की अनेक स्थितियों में संक्रमित हो सकते हैं, लेकिन लक्षण विशेष रूप से तब गंभीर होते हैं जब मौसम गर्म और शुष्क होता है, और पौधे पुष्प पैदा करने के चरण तक पहुंच गए होते हैं। यह मकई का सबसे अधिक आम फफुंद है।

            



              बैक्टीरिया स्यूडोमोनस फ्लोरेसेन्स पर आधारित घोल बीज उपचार के रूप में इस्तेमाल किए जा सकते हैं। इनका छिड़काव करके भी रोग की संभावनाओं को और विषाक्त पदार्थों के उत्पादन को कम किया जा सकता है।



            



              यदि उपलब्ध हो, तो जैविक उपचार के साथ रोकथाम उपायों के एकीकृत दृष्टिकोण पर हमेशा विचार करें। मौसम में जल्दी लगाए गए कवकनाशक बालियों की नोक के संक्रमण को सीमित कर सकते हैं। चूंकि क्षति नोक पर होती है, कवकनाशक रोग से लड़ने का सबसे प्रभावी तरीका नहीं है। ऐसे कीट नियंत्रित रखने पर विचार करें, जो बालियों को घायल करते हों और कवक के विकास में मदद करते हों।

            



              अपने बाज़ार में सहिष्णु या प्रतिरोधी किस्मों की खरीद करें। स्थानीय मौसम की स्थिति के अनुसार अनुकूलित पौधों की बुवाई करें। खेतों में घने पौधे लगाने से बचें। पौधे के विकास के बाद के चरणों के दौरान अच्छा उर्वरिकरण सुनिश्चित करें। कम-से-कम एक वर्ष के लिए गैर-धारक पौधों के साथ बदलें। कटाई के बाद फसल के अवशेषों को जोतें और दफ़न करें। कम आर्द्रता और कम तापमान में अनाज का भंडारण करें। फसल कटाई के दौरान दानों को चोट पहुँचाने से बचें। अपनी भंडारण सुविधाओं को अच्छी तरह से साफ़ करें। विषाक्त पदार्थों के उत्पादन से बचने के लिए संक्रमित अनाज को साफ़ करें या उन्हें अलग से स्टोर करें।.

            





  बालियों में सड़ांध पैदा करता फ़्यूज़ेरियम कवक 

   Fusarium verticillioides 





फफूंद





संक्षेप में





                रोग आम तौर पर मौसम में देरी से और भंडारण के दौरान विकसित होता है। कुछ दानों में सफ़ेद, गुलाबी रंग का फफुंद नज़र आता है। दानों के ऊपर से एक त्रिज्यात स्वरूप में पीली-भूरी या भूरी रंग की धारियाँ दिखाई देती हैं। पूरा बाल सूखा हुआ और दाने सड़ांध से पूरी तरह से समाप्त लगते हैं। कवक विषाक्त पदार्थों का उत्पादन करता है, जिससे दानें खाए जाने योग्य नहीं रहते हैं।.

              





होस्ट







मक्का















