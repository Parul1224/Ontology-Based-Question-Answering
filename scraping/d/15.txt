

              स्पोटिड स्टेम बोरर की युवा सूंडियाँ पौधों के कोमल ऊतकों को खाती हैं। वे चक्राकार में पत्तियों में सुरंगों को खोदते हैं और पीछे अनियमित निशानों, छिद्रों और खिड़कियों को छोड़ जाते हैं। आयु में बड़े लार्वा टहनियों में सुरंग बनाते हैं और आंतरिक ऊतकों को खाते हैं, जिससे पानी व पौषण का परिवहन बाधित होता है। इस खाने की गतिविधि के कारण कथित ‘डेड-हार्ट‘ रोग के लक्षण उभरते हैं जिसमें टहनी खोखली हो जाती है और भीतर केवल सूंडियों को देखा जा सकता है। पौधों का ऊपरी भाग आंशिक या पूर्ण रूप से सूख जाता है। जिन पौधों पर शुरूआत में हमला हो जाता है वे अविकसित रह जाते हैं और छोटे रह जाते हैं। आयु में बड़ी सूंडियाँ भी मिट्टी और भूसे से बने पदार्थ में अत्यधिक रूप से सुरंग बनाती हैं। कुल मिलाकर, खाने की गतिविधि फफुंद या जीवाणुओं के कारण होने वाले रोगों के फैलाव एवं उनकी गंभीरता को बढ़ा देती है।

            



              वयस्क पतंगे भूरे रंग के तथा उनके पंखों का फैलाव 20 से 25 मि.मी. तक होता है। आगे के पंख कुछ गहरी आकृतियों के साथ हल्के भूरे रंग के होते हैं जबकि पीछे के पंख सफ़ेद रंग के होते है। वयस्क रात्रि में सक्रिय होते हैं और दिन के दौरान पौधों व पौधों के अवशेषों पर आराम करते हैं। मादाएं पत्तियों की सतह पर 10-80 अण्डों की टोलियों में क्रीम-सफ़ेद रंग के अंडें देती है। लंबाई में गहरी काली धारियों और पीठ पर गहरे काले धब्बों, जिसके कारण इसका ऐसा नाम पड़ा है, के साथ सूंडियों का सिर लाल-भूरे रंग का तथा उनका शरीर हल्के भूरे रंग का होता है। जिनको ये सूंडियाँ प्रभावित करती हैं उन पौधों की संख्या व्यापक है जिसमें ज्वार, बाजरा और मकई शामिल हैं। मौसम संबंधी स्थितियाँ इस पतंगे के जीवन को काफ़ी प्रभावित करती हैं। गर्म एवं तुलनात्मक रूप से नमीदार स्थितियाँ विशिष्ट रूप से अनुकूल हैं। यह कीट अधिक सामान्य रूप से निचले गर्म क्षेत्रों में उत्पन्न होता है और यह 1500 मी. से अधिक की ऊँचाई पर कभी नहीं पैदा होता है।

            



              पेरासिटोइड ततैये कोटेसिया सेसेमे और कोटेसिया फ़्लेवाइप्स स्पोटिड स्टेम बोरर के लार्वा में अण्डे देता है। एक अन्य ततैया, ग्ज़ेन्थोपिम्प्ला स्टेम्मेटर, कीट पर तब हमला करता है जब वह अपने प्यूपा बनने के चरण में होता है। प्राकृतिक परभक्षियों में कनखजूरे और चींटियाँ शामिल हैं। वे इनकी जनसंख्या को प्रभावी ढ़ंग से नियंत्रित करते हैं। अंततया, मोलासेस घास (मेलिनिस माइन्यूटफ़्लोरा) या ग्रीनलीफ़ डेसमोडियम (डेस्मोडियम इन्टोरटम) जैसे पौधे ऐसे वाष्पशील कारकों को पैदा करते हैं जो पतंगों को दूर भगाते हैं। बेसिलस थुरिन्जिीएन्सिस, नीम के तेल या बीयुवेरिया बेस्सिएना पर आधारित मिश्रणों को भी कीटों को नियंत्रित करने के लिए प्रयोग में लिया गया है।



            



              अगर उपलब्ध हों, तो हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। कीटनाशकों के उपचार को संभावित उपज के नुकसान और उस क्षेत्र की जैव-विविधता की हानि के निमित्त मापा जाना चाहिए। चक्राकार में दानेदार रूप में डेल्टामीथ्रिन पर आधारित कीटनाशक ज्चार को प्रभावित करने वाले स्पोटिड स्टेम बोरररों के विरूद्ध नियंत्रण प्रदान कर सकता है।

            



              खाने के कारण हुई हानि को चिन्हित करने के लिए नियमित रूप से खेत की निगरानी करें। स्पोटिड स्टेम बोरर सूंडियों को दूर करने के लिए बीच की फसल के रूप में राजमा या मोलासेस (मेलिनिस्मिनुटिफ्लोरा) की घास को लगाएं। खेत के चारों ओर पौधों या फ़ेरोमोन ट्रेप्स का उपयोग करें। संक्रमण के चिन्हों से युक्त पौधे को शीघ्र हटा दें। स्वैच्छिक पौधों और ऐसे वैकल्पिक पौधों को पता लगाकर उन्हें हटा दें जो इनके द्वारा संक्रमित हो सकते हैं। कीट की उच्चत्तम संख्या और खाने की उच्चतम गतिविधि से बचने के लिए पौधे का रोपण या तो पहले या बाद में करें। सशक्त पौधों को प्राप्त करने के लिए उनको उत्तम खाद प्रदान करना सुनिश्चित करें। जो पौधे इन कीटों के द्वारा फैलाए जाने वाले संक्रमण से प्रभावित नहीं होते हैं (उदाहरण के लिए कसावा) उनके साथ फसलों के आवर्तन को लागू करें। कटाई के बाद फसलों के सभी अवशेषों को हटाकर नष्ट कर दें।.

            





  स्पोटिड (धब्बेदार) स्टेम बोरर 

   Chilo partellus 





कीट





संक्षेप में





                युवा सूंडियाँ पत्तियों में सुरंग खोदती हैं, और पीछे अनियमित निशानों, छिद्रों, और खिड़कियों को छोड़ जाती हैं। बड़ी आयु की सूंडियाँ टहनियों पर हमला करती हैं और आंतरिक ऊतकों को खाती हैं, जिसके कारण कथित ‘डेड हार्ट‘ के लक्षण उभरते हैं। पौधों का ऊपरी भाग आंशिक रूप से या पूर्णतया सूख जाता है। बड़ी आयु की सूंडियाँ भी मिट्टी ओर भूसे बने पदार्थों में अत्यधिक मात्रा में सुंरग बनाती हैं।.

              





होस्ट







जवार





बाजरा















