

              भूमि के ऊपर कोई लक्षण नहीं होते हैं। आलू के कंदों पर प्रारंभिक लक्षण छोटे, बैंगनी-भूरे रंग के दाने होते हैं जो आकार में धीरे-धीरे बढ़ते हैं। बाद में वे फटकर आलू कंद की त्वचा को फाड़ देते हैं और एक गहरे भूरे रंग के पाउडर जैसी चीज़ को स्रावित करते हैं। जैसे-जैसे पपड़ी बनती है, कॉर्क जैसे छिछले कटे हुए निशान दिखाई देते हैं। उच्च नमी वाली मिट्टी में, गहरे गड्ढे बनाते हुए और आंतरिक ऊतकों को नष्ट करते हुए घाव भीतर की ओर बढ़ते हैं। सूजन और फोड़ों का विकास होता है, और विकृत आलू बिक्री के योग्य नहीं रहते। स्टोरेज के दौरान विकृतियाँ बढ़ती रहती हैं।

            



              पाउडरी स्कैब मिट्टी से पैदा होने वाले एक ऐसे रोगजनक के कारण होता है, जो मिट्टी में 6 साल तक जीवित रह सकता है। यह रोग ठंडे तापमान (12 से 18 डिग्री सेल्सियस) और ऐसी भारी, अम्लीय मिट्टी में आम है, जिसमें जल भराव की संभावना अधिक होती है। एक के बाद एक गीले और शुष्क मौसम की अवधि भी इसके विकास में सहायता करती है। संक्रमित बीज कंद, कपड़े, औज़ार या खाद रोगजनक के वाहक हो सकते हैं। संक्रमण कंद के वात रंध्र (लेंटिसेल), आंखों या घावों के माध्यम से कंद के प्रारंभिक चरण में होता है। आलू की रसेट किस्में नुकसान के कम लक्षण दिखाती हैं। पाउडरी स्कैब, सोलनेशियस परिवार के कई सदस्यों को संक्रमित कर सकता है।

            



              इस रोगजनक के खिलाफ़ कोई अन्य उपचार उपलब्ध नहीं है।



            



              यदि उपलब्ध हो, तो जैविक उपचार के साथ निवारक उपायों के एकीकृत दृष्टिकोण पर हमेशा विचार करें। कुछ मामलों में मेटम सोडियम या फ़्लुएज़िनम के साथ मिट्टी का पूर्व उपचार काम करता है, लेकिन यह अधिकतर पर्यावरणीय स्थितियों पर निर्भर करता है।

            



              प्रतिरोधक किस्मों की खरीद करें। बोने के लिए स्वस्थ बीज सामग्री का उपयोग करें। एक अच्छी समन्वित क्रॉप रोटेशन (फसलो को बदलते रहना) योजना का पालन करें। ऐसी मिट्टी में रोपण करें जो जिसमें जलभराव न होता हो। खेत में और चारों ओर सोलनेसशियस परिवार के अन्य धारकों की जांच करें और उन्हें हटाएं। पीएच को नियंत्रित करने के लिए अपनी मिट्टी में सल्फ़र डालें। अपने औज़ारों, कपड़ों और उपकरणों का कीटाणुशोधन ध्यानपूर्वक करें। उन जानवरों के खाद का उपयोग न करें जिन्होंने पपड़ी वाले आलूओं को खाया हो। कटाई के बाद गहरी जुताई और मिट्टी का सौरीकरण भी मदद करते हैं।.

            





  आलू कंद पर पाउडर जैसी पपड़ी (पाउडरी स्कैब) 

   Spongospora subterranea 





फफूंद





संक्षेप में





                काले बीजाणु सामग्री युक्त दाने फट कर कॉर्क वाले कटे हुए निशान बना देते हैं। गहरे गड्ढ़े बनाते हुए और आंतरिक ऊतकों को नष्ट करते हुए, घाव भीतर की तरफ़ फैलते हैं। वृद्धियां धीरे-धीरे आलू को विकृत कर देती हैं। भंडारण के दौरान विकृतियाँ बढ़ती रहती हैं I.

              





होस्ट







आलू















