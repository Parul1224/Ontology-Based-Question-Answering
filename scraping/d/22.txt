

              पीले रंग के हरितहीन परिवेश के साथ छोटे परिगलित (भूरे या पीले-भूरे) धब्बे आमतौर पर फूल निकलने से पहले, निचली पत्तियों पर दिखाई देते हैं। धीरे-धीरे ये घाव भूरे हो जाएंगे और नई पत्तियों पर भी दिखाई देंगे। जैसे-जैसे रोग बढ़ता है, वे लम्बे, आयताकार घावों में बदल जाते हैं, जो पत्तियों की शिराओं के समानांतर चलता है। अनुकूलतम परिस्थितियों (गर्म तापमान, उच्च आर्द्रता और गीली पत्तियां) में, वे जुड़कर पूरी पत्ती को ढाक सकते हैं। यदि अनाज भरने से पहले ऐसा होता है, तो काफ़ी नुकसान हो सकता है। पत्ती का कवक पौधों को कमज़ोर कर सकता है और कभी-कभी डंठल को नरम कर सकता है, जिससे वे झुक सकती हैं।

            



              भूरे रंग के धब्बों का पत्तियों का रोग सरकोस्पोरा ज़ई-मेडीस कवक के कारण होता है। यह लंबे समय तक के लिए मिट्टी में पौधों के अवशेषों में जीवित रहता है। वसंत के दौरान, बारिश की बौछार और हवा के द्वारा बीजाणु निचली पत्तियों तक पहुँच जाते हैं। इसके जीवन चक्र को अधिक तापमान (25 से 30 डिग्री सेल्सियस), उच्च आर्द्रता (ओस, कोहरा) और लंबे समय तक के लिए पत्तियों की नमी से मदद मिलती है। गर्म, शुष्क मौसम इसके विकास में बाधा डालता है। लक्षण पौधे की भिन्न किस्मों के बीच भिन्न होते हैं।  संवेदनशील किस्म में कवक 14-21 दिनों में, और एक प्रतिरोधी किस्म में 21-28 दिनों में अपने जीवन चक्र (संक्रमण से नए बीजाणुओं के उत्पादन तक) को पूरा करता है।

            



              इस रोग को नियंत्रित करने के लिए कोई जैविक नियंत्रण उपलब्ध नहीं है।



            



              यदि रोग प्रारंभिक अवस्था में हो, तो पत्तियों का कवकनाशी उपचार बीमारी का प्रबंधन करने का एक तरीका है। लेकिन इसे मौसम की स्थिति, संभावित उपज हानि, और पौधे की संवेदनशीलता का ध्यान रखते हुए उपयोग किया जाना चाहिए। पायराक्लोस्ट्रोबिन और स्ट्रोबिलुरिन युक्त कवकनाशी, एज़ोक्सीस्ट्रोबिन और प्रोपिकोनाज़ोल के संयोजन, या प्रोथियोकोनाज़ोल और ट्राइफ्लोक्सीस्ट्रोबिन के संयोजन कवक को नियंत्रित करने के लिए अच्छी तरह काम करते हैं।

            



              यदि उपलब्ध हों, तो प्रतिरोधी किस्में लगाएं। पौधों के लिए प्रतिकूल परिस्थितियों से बचने के लिए देर से रोपण करें। गैर-धारक पौधों को लंबी अवधि के लिए लगाकर फसल के साथ अदला-बदली की योजना बनाएं (क्रॉप रोटेशन)। पौधों के बीच की जगह को चौड़ा करके वायुसंचालन अच्छा रखें। कटाई के बाद गहरी जुताई करें और पौधों के अवशेषों को दफ़ना दें।.

            





  मकई की पत्तियों पर स्लेटी रंग का धब्बा (सरकोस्पोरा ज़ई-मेडीस) 

   Cercospora zeae-maydis 





फफूंद





संक्षेप में





                आमतौर पर फूल निकलने से पहले, पीले हरित हीन परिवेश के साथ छोटे, भूरे या पीले-भूले रंग के धब्बे दिखाई देते हैं। धब्बे भूरे हो जाते हैं और लम्बे, आयताकार घावों बन जाते हैं, जो पत्तियों की शिराओं के समानांतर चलते हैं। अनुकूलतम परिस्थितियों में, वे जुड़ जाते हैं और पूरी पत्ती को ढाक देते हैं। पत्तियों की नमी पौधों को कमज़ोर करती है और कभी-कभी डंठल को भी नरम कर देती है, जिससे वे झुकने लगती हैं।.

              





होस्ट







मक्का















