

              बदबूदार कीड़ों के संक्रमण को फसल काटने से पूर्व पहचान पाना मुश्किल होता है। वयस्क तथा अवयस्क कीट सोयाबीन की फलियों तथा बीजों पर आक्रमण करते हैं और पत्तियों तथा तनों पर किसी भी प्रकार का बढ़ने का कोई प्रत्यक्ष नुकसान नहीं छोड़ते हैं। फसल काटने पर विकृत, अविकसित या बंजर बीज मिलते हैं। पुराने होने पर बीज बदरंग और मुरझाए हुए हो जाते हैं। बदबूदार कीड़े पौधों के अन्य हिस्सों पर भी पलते हैं। कीड़ों द्वारा छिद्र किए गए ऊतकों में छोटे भूरे या काले दाग़ हो जाते हैं। फलों तथा बीजों के पकने पर असर पड़ता है और पौधों में कम तथा छोटी फलियाँ रह जाती हैं।

            



              सोयाबीन पर बदबूदार कीड़ों की अनेक प्रजातियाँ आक्रमण करती हैं। इनमें से सबसे बुरे एक्रोस्टैरनम हिलारे है। वयस्क लगभग 1.3 सेमी. लम्बे, हरे रंग के होते हैं और उनका आकार एक ढाल से मिलता है। इन्हें स्टिंक बग्स (बदबूदार कीड़े) कहा जाता है क्योंकि ये आक्रामक जानवरों को दूर रखने के लिए बुरी गंध पैदा करते हैं। ये अपने मुंह के हिस्से का उपयोग कोमल फलियों और विकसित हो रहे बीजों में छिद्र करने, पाचक पदार्थों को पहुंचाने और इसके कारण पैदा होने वाले द्रवों को शोषित करने के लिए करते हैं। अवयस्क  लगभग गोलाकार, पंखहीन और सर पर लाल धब्बेदार काले रंग के होते हैं। इनके अंडे नली की आकर के होते हैं और समूह में दिए जाते हैं।

            



              बदबूदार कीड़ों की संख्या को नियंत्रित करने के लिए परजीवी मक्खियाँ या कीटों को बढ़ावा दें। ये बदबूदार कीड़ो पर अंडे देते हैं। परजीवी अंडे आम तौर पर गहरे रंग के होते हैं। इन कीड़ों के लार्वा भुनगों और वयस्कों के अंडे सेने पर अन्दर से बढ़ते हैं। पक्षी या मकड़ी जैसे आक्रामक जानवर भी संक्रमण को कम कर सकते हैं। आप युक्लिप्टस यूरोग्रेंडिस के तेल का भी प्रयोग कर सकते हैं। यह बदबूदार कीड़ो तथा उनके बच्चों के लिए विषैला होता है।



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए। किसी भी प्रकार के कीटनाशक का प्रयोग करने से पूर्व, अपने खेत में उपस्थित कीटों की संख्या और प्रजाति की जाँच करें। यदि आवश्यक हो, तो बदबूदार कीड़ों की संख्या को नियंत्रित करने के लिए एसिफे़ट, मेथामिडोफ़ोस, पायरीथ्रोइड और एन्डोसल्फे़न के उत्पाद का प्रयोग करें।

            



              कीड़ों की संख्या पर नियमित रूप से निगरानी रखिये। बदबूदार कीड़ों की चरम संख्या से बचने के लिए जल्द रोपाई कीजिये।.

            





  सोयाबीन पर बदबूदार कीड़े (स्टिंक बग्स) 

   Acrosternum hilare 





कीट





संक्षेप में





                पत्तियों या तनों पर प्रत्यक्ष रूप से कम नुकसान। बदबूदार कीड़े फलियों और बीजों पर पकने के समय बढ़ते हैं। बीज विकृत, अविकसित या बंजर हो सकते हैं। पुराने बीज बदरंग हो जाते हैं।.

              





होस्ट







सोयाबीन















