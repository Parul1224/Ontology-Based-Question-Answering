

              पत्तियों पर विशिष्ट बैंगनी किनारे वाले धूप से हलके जले हुए रंग के लगभग गोलाकार धब्बे दिखाई देते हैं | इन धब्बों का केंद्र धीरे-धीरे भूरा होता जाता है और संक्रमण की बाद की अवस्थाओं में इनमें छोटी बिखरी हुई काले रंग की चित्तियाँ दिखाई दे सकतीं हैं | वातावरण के कारकों के कारण घायल हुए ऊतक (जैसे कि कीटों द्वारा क्षतिग्रस्त या अन्य किसी कारण आये हुए घाव) एंथ्राक्नोज़ कवक की बसावट के  प्रति अधिक संवेदनशील होते हैं | फल, जिन्हें पहले किसी कारक से आघात पहुंचा हो, जैसे कि धूप से जलना, रसायन से जलना, कीटों से क्षति, चोट या भंडारण की प्रतिकूल परिस्थितियाँ, विशेष रूप से एंथ्राक्नोज़ के शिकार होते हैं | फल के लक्षण ठोस तथा शुष्क, कत्थई से काले रंग के 1.5 मिमी या उससे कुछ अधिक व्यास के धब्बे हैं | घावों पर उगने वाले जीवाणु आम तौर पर कत्थई से काले रंग के होते हैं, किन्तु नम अवस्था में वे गुलाबी से सेल्मन रंग के हो जाते हैं |

            



              एंथ्राक्नोज़ कैनोपी में मृत लकड़ियों पर बढ़ता है, तथा यह बारिश के छींटों, भारी ओस तथा ऊपरी सिंचाई के द्वारा कम दूरी तक फैलता है। इस प्रकार, यह नई पत्तियों तथा फलों के संवेदनशील ऊतकों तक पहुंचता है और लक्षणों को बढ़ावा देते हुए बढ़ना शुरू करता है | पत्तियों तथा फलों के धब्बों तथा घावों पर बढ़ने वाले लैंगिक बनावटों पर जीवाणुओं की नई खेप उत्पन्न होती है | ये जीवाणु हवा से प्रसारित हो सकते हैं तथा बाद में ये लम्बी दूरी तक रोग को फैला सकते हैं | एक बार जीवाणु उत्पन्न होने लगते हैं, तो वे सुप्त रह कर एक विश्राम का ठिकाना बना लेते हैं जब तक कि कोई चोट न लगे या फल का फसल कटने के बाद उपचार हो रहा हो (उदाहरण के लिए हरितहीन होना)| कवक के विकास के लिए आदर्श परिस्थिति बहुत अधिक आर्द्रता तथा 25-28 डिग्री से. का तापमान है, किन्तु आम तौर पर संक्रमण 20-30 डिग्री से. पर विकसित हो सकता है |

            



              बैसिलस सबटिलिस या बैसिलस माइलोलिक्वेफ़ेसियेन्स पर आधारित जैव-कवकरोधक अच्छा काम करते हैं यदि इनका प्रयोग अनुकूल मौसम की परिस्थितियों में किया जाए | बीजों तथा फलों का गर्म पानी से उपचार (48 डिग्री से. पर 20 मिनट) कवक के अवशेषों को नष्ट कर सकता है तथा रोग के खेतों में अथवा परिवहन के दौरान प्रसार को रोकता है | संक्रमण के खतरे को कम करने के लिए कॉपर सल्फ़ेट पर आधारित कवकरोधकों से पत्तियों पर छिड़काव या बीजों का उपचार किया जा सकता है।



            



              हमेशा समवेत उपायों का प्रयोग करना चाहिए, जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | संक्रमण के खतरे को कम करने के लिए एज़ोक्सीस्ट्रोबिन या क्लोरोथेलोनिल वाले कवकरोधकों का छिड़काव किया जा सकता है | इन यौगिकों से बीजों के उपचार की सलाह भी दी जाती है | अंत में, विदेशी बाज़ारों में भेजे जाने वाले फलों पर प्रभाव को कम करने के लिए फसल कटने के बाद प्रयोग किये जाने वाले कवकरोधकों तथा खाद्य मोम का प्रयोग किया जा सकता है |

            



              कम वर्षा वाले स्थानों को चुनें | प्रतिरोधक प्रजातियों को रोपें तथा स्वस्थ बीजों का प्रयोग करें | पौधों के मध्य पर्याप्त स्थान छोडें | खेतों में तथा उसके आसपास कॉफ़ी जैसी गैर-धारक फसलों को लगायें | हवा के आवागमन को बढ़ाने के लिए पेड़ों की वार्षिक तौर पर छंटाई करें। गिरे हुए फलों तथा पत्तियों को खेत से हटा दें | खेतों को खर-पतवार से मुक्त रखें | जलनिकासी की अच्छी प्रणाली को लागू करें | सबसे बुरे लक्षणों से बचने के लिए जल्द खेती करें | फलों का अच्छे हवादार वातावरण में भंडारण करें |.

            





  साइट्रस का एंथ्राक्नोज़ 

   Colletotrichum gloeosporioides 





फफूंद





संक्षेप में





                पत्तियों पर धूप से हलके जले हुए, लगभग गोलाकार धब्बे, जिनमें बाद में भूरे केंद्र के साथ छोटी काली चित्तियाँ दिखाई देतीं हैं | फलों पर सख्त, शुष्क कत्थई से ले कर काले रंग के 1.5 मिमी व्यास के धब्बे | फलों पर सिर्फ़ तभी लक्षण दिखाई देते हैं जब उन पर किसी अन्य स्त्रोत द्वारा आघात पहुंचा हो |.

              





होस्ट







साइट्रस















