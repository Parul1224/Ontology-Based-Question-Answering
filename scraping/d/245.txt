

              आईडोस्कोपस प्रजातियों के नवजात और वयस्क टहनियों, पुष्पक्रमों, कोमल पत्तियों, और फलों से फ़्लोएम (भोजन को पत्तियों से अन्य भागों में भेजने वाले ऊतक) का रस चूसते हैं। पौधे के प्रभावित ऊतक भूरे रंग के हो जाते हैं, और विकृत होकर सूख सकते हैं। युवा फूल विकसित नहीं होते, जिससे फलों के गुच्छे और विकास प्रभावित होते हैं। आम के पेड़ों पर भोजन करते समय कीट मीठे तरल पदार्थ (हनीड्यू) का उत्पादन करते हैं जो अन्य कीड़ों को आकर्षित करते हैं और राख जैसे फफुंद (सूटी मोल्ड) के विकास के लिए एक आदर्श माध्यम बन जाते हैं। पत्तियों पर कवक विकास प्रकाश संश्लेषण को प्रभावित करता है, और पेड़ की शक्ति और उसकी उत्पादकता कम करता है। मैंगो हॉपर की मादाएं आम की पत्तियों और फूलों की टहनियों पर अंडे देती हैं, जो ऊतकों को नुकसान पहुंचा सकता है। आम का ये कीट गंभीर रोग बन सकता है और 50% तक फसल नुकसान का कारण बन सकता है।

            



              मैंगो लीफ़ हॉपर का आमतौर पर एक चौड़ा, गोल सिर, और गोलाकार आंखों के साथ एक कील की तरह आकार होता है। वयस्क स्वर्ण या गहरे भूरे रंग के, लगभग 4-5 मिमी लंबे होते हैं। नवजात पीले-भूरे रंग के, लाल आँखों वाले होते हैं। मैंगो हॉपर की मादा, अपनी प्रजाति के अनुसार पुष्पक, पत्तियों की शिराओं और लेमिना में एक-एक अंडे देती है। 100 और 200 के बीच अंडे दिए जा सकते हैं। वे उच्च आर्द्रता के साथ छाया वाला वातावरण पसंद करते हैं। वयस्क कीट अच्छे उड़नेवाले होते हैं और कम दूरी पर तेज़ी से पहुँच जाते हैं I नर्सरी के पौधों का परिवहन अन्य बागों या क्षेत्रों में कीड़ों को फैला सकता है। पुराने, उपेक्षित, या करीब से लगाए गए बगीचे उनकी संख्या बढ़ाने के लिए अनुकूल हैं।

            



              जैविक नियंत्रण एजेंट जैसे शिकारी मल्लादा बोनिनेंसिस और क्रिसयोपा लैसीपर्डा और अंडा परजीवी पोलीनेमा एसपी. हॉपर आबादी को कम कर सकते हैं। इसके अलावा, प्रभावित आम के पेड़ों का ऐसे तेल आधारित स्प्रे के साथ उपचार किया जा सकता है, जिसमें कवक ब्यूवेरिया बासियाना या मेटारहिज़ियम अनिसोप्ले शामिल हों। प्रति सप्ताह 2-3 बार उपचार की सिफारिश की जाती है। नीम तेल (3%) पर आधारित स्प्रे भी इडोस्कोपस एसपीपी. की आबादी को 60% तक कम कर सकते हैं।



            



              यदि उपलब्ध हो, तो जैविक उपचार के साथ निवारक उपायों के एकीकृत दृष्टिकोण पर हमेशा विचार करें। इमिडाक्लोप्रिड (0.3%), एंडोसल्फ़ेन (0.5%) और साइपरमेथ्रीन (0.4%) युक्त स्प्रे का प्रयोग करें, ये अत्यधिक प्रभावी साबित हुए हैं। डायमिथोएट युक्त कीटनाशक का छिड़काव या उन्हें तने में इंजेक्ट किया जा सकता है। 7 दिन के अंतराल पर फूलों की शुरुआत से पहले दो स्प्रे की सिफारिश की जाती है, जिससे परागणकों पर दुष्प्रभाव कम हो जाते हैं।

            



              रोपण के समय पेड़ों के बीच अच्छी दूरी रखें। नियमित रूप से आईडोस्कोपस प्रजातियों के नवजात और वयस्कों के लिए बगीचे की निगरानी करें। आम की ऐसी किस्मों का चयन करें जो इस कीट के प्रति अतिसंवेदनशील न हों। बाग़ों के बीच संक्रमित आम पौधों का परिवहन न करें।.

            





  एक से दूसरे पेड़ पर जाने वाले कीट (मैंगो लीफ़ हॉपर) 

   Idioscopus spp. 





कीट





संक्षेप में





                नवजात और वयस्क फ़्लोएम चूसकर पौधे की उत्पादकता कम करते हैं। पत्तियां, फूल और टहनियाँ भूरी होकर सूख सकती हैं। आम के एक से दूसरे पौधे पर जाने वाले कीट के स्राव अन्य कीड़ों को  आकर्षित करते हैं और राख जैसे फफुंद के विकास को बढ़ावा देते हैं।.

              





होस्ट







आम















