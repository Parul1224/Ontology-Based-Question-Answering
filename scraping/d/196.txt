

              पौधे आर.ट.बी.वी. तथा आर.टी.एस.वी. दोनों जीवाणुओं या किसी एक से भी संक्रमित हो सकते हैं | धान का हरा लीफ़हॉपर रोगवाहक है | दोहरे संक्रमण के शिकार पौधे विशिष्ट कथित “टुन्ग्रो लक्षण” दिखाते हैं जिसमें पौधे में शाखाओं का निकलना अवरुद्ध तथा कम हो जाता है। उनकी पत्तियाँ शीर्ष से आरम्भ हो कर निचले भाग तक बढ़ते हुए पीली या नारंगी-पीली हो जातीं हैं | बदरंग पत्तियों में असमान, छोटे गहरे कत्थई धब्बे भी हो सकते हैं | छोटे पौधों में अन्तःशिरा हरितहीनता भी दिखाई दे सकती है | आर.ट.बी.वी. या आर.टी.एस.वी. में से एक का प्रकोप होने से लक्षण हल्के पाए जाते हैं (उदाहरण के लिए, विकास की गति बहुत कम अवरुद्ध तथा पत्तियों में कोई पीलापन नहीं)।

            



              जीवाणु का प्रसार नेफोटेटिक्स वायरेसेंस नाम के एक लीफ़हॉपर द्वारा होता है | टुन्ग्रो उन खेतों में अधिक फैलता है जहाँ कम अवधि में पकने वाले ज़्यादा उपज देने वाले चावल के पौधे हों, जिनसे चावल उगाने वाले साल में दो फसलें ले सकते हैं | एक बार यदि चावल का पौधा टुन्ग्रो से संक्रमित होता है, इसका उपचार नहीं किया जा सकता | सीधे रोग नियंत्रण की अपेक्षा प्रतिरोधक उपाय अधिक कारगर हैं | चावल की दो फसल लेने वाली प्रणाली तथा चावल की आनुवांशिक समानता मुख्य कारण हैं जिनके कारण टुन्ग्रो रोग खेतों में दिखाई देता है | भरे या ऊंचाई पर उगाये गए चावल की अपेक्षा वर्षा से सिंचाई किये गए क्षेत्र के चावल के पौधों में रोगग्रस्त होने की अधिक संभावना होती है | पौधों के अवशेष तथा ठूंठ भी संक्रमण का एक स्त्रोत हैं |

            



              हरे लीफ़हॉपर रोगवाहकों को आकर्षित तथा नियंत्रित करने के साथ उनकी जनसंख्या की निगरानी रखने में लाइट ट्रैप का सफलतापूर्वक उपयोग किया गया है | भोर के समय, लाइट ट्रैप के समीप उतरने वाले लीफ़हॉपर की जनसंख्या को पकड़ कर नष्ट कर देना चाहिए या कीटनाशकों के छिड़काव/फैलाव से नष्ट करना चाहिए | ऐसा रोज़ करना चाहिए |



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | लीफ़हॉपर को नियंत्रित करने में कीटनाशक प्रायः प्रभावी नहीं रहते हैं क्योंकि हरा लीफ़हॉपर लगातार आसपास के खेतों में उड़ता रहता है और थोड़े समय में ही बहुत तेज़ी से टुन्ग्रो फैला देता है | रोपाई के 15 से 30 दिनों बाद थियामैथोक्सम या इमिडाक्लोप्रिड का प्रयोग कुछ हद तक सफलता दे सकता है | खेतों के पास की वनस्पतियों पर भी कीटनाशकों का छिड़काव करना चाहिए |

            



              रोगवाहकों के प्रति विभिन्न स्तर के प्रतिरोध क्षमता वाली फसलों का प्रयोग करें | रोगवाहकों की कम संख्या वाले महीनों में दो फसलें रोपिए | गैर-धारक फसलों के साथ फसल चक्रीकरण कीजिये | रोपाई की योजना इस प्रकार बनाएं कि प्रत्येक क्षेत्र में लगभग समसामयिक बढ़त हो | जुताई के द्वारा अण्डों तथा प्रजनन स्थल को नष्ट कर दें |.

            





  टुन्ग्रो 

   RTBV 





वाइरस





संक्षेप में





                संक्रमित पौधों में विकास अवरूद्ध तथा नई शाखाएं कम निकलतीं दिखाई देतीं हैं | पत्तियाँ बदरंग हो जाती हैं और असमान, छोटे, गहरे कत्थई धब्बे दिखाई देते हैं | मंजरियों के बनने में बाधा, अपूर्णता या देर होती है | यदि बनती भी हैं, तो मंजरियाँ बिना भरी हुई या बदरंग दानों वाली होती हैं |.

              





होस्ट







धान















