

              इसे फ्रॉग आई लीफ़ स्पॉट (मेंढक की आँख जैसा पत्ती धब्बा) भी कहा जाता है। संक्रमण के शुरुआत में, पत्तियों पर पीले रंग के किनारों वाले भूरे रंग के धब्बे दिखाई पड़ते हैं। बाद में, वे बड़े गोल पीले-भूरे धब्बों में परिवर्तित हो जाते हैं, जिनका आकर लगभग 1.5 सेमी तक बढ़ जाता है, जिनमें एक सफ़ेद केंद्र के आसपास गहरे गोले बन जाते हैं, जो दिखने में मेंढक की आँख जैसे लगते हैं। पत्तियों की ब्लेड पर इन धब्बों की संख्या बढ़ती जाती है और धीरे-धीरे बड़े घावों में बदलते जाते हैं। बीच का हिस्सा सूख जाता है और गिर जाता है। संक्रमण के अंतिम चरण में, पत्तियाँ पीली हो जाती हैं और मुरझा जाती हैं या गिर जाती हैं।

            



              कवक बीज में या बीज के ऊपर और मिट्टी में रहती है। बीजाणु संक्रमित पौधों के अवशेषों में एक मौसम तक जीवित रहते हैं। पत्तों का संक्रमण सीधे पत्तियों में से प्रवेश होता है और गीले मौसम में ज़्यादा होता है। संक्रमण के लिए अनुकूलतम तापमान गर्म है, 15-20° सेल्सियस और 77% से अधिक आर्द्रता। बीजाणु पानी, बारिश, हवा और पत्ती से पत्ती का संपर्क होने से फैलते हैं।

            



              52° सेल्सियस पर 30 मिनट के लिए गर्म पानी में बीज का उपचार करने से बीज पर से कवक हटाई जा सकती है। ध्यान दें कि उपचार से बीज अंकुरण भी प्रभावित हो सकता है।



            



              यदि उपलब्ध हो, तो जैविक उपचार के साथ बचाव के उपाय भी साथ में करें। इस रोग से लड़ने में केप्टन 3 ग्रा / किलो से बीज का उपचार एक अच्छा तरीका है। मिर्ची के पत्ते पर सर्कोस्पोरा धब्बा रोग को नियंत्रित करने के लिए अन्य उपचारों में शामिल हैं, कॉपर हाइड्रॉक्साइड,  कार्बेन्डाज़िम या मेन्कोज़ेब का पत्तियों पर छिड़काव।

            



              स्वस्थ बीज उगाने चाहिए। प्रतिरोधी प्रकार की किस्में उगानी चाहिए। क्यारियों और नये पौधों की देख रेख करते रहना चाहिए, और यदि रोग के कोई लक्षण नज़र आएं, तो पौधों को वहाँ से हटा देना चाहिए या दूसरे स्थान पर उगा लेना चाहिए। पौधे को खेत में अच्छी जगह देते हुए लगायें ताकि अच्छी हवा मिलती रहे और पत्तियाँ ज़्यादा समय तक गीली ना रहें। चौड़े फसल चक्रण को अमल में लाना चाहिए। फसलों की कटाई के बाद पौधे के मलबे को हटा दें।.

            





  मिर्च पत्ते पर धब्बा (सेर्कोस्पोरा लीफ़ स्पॉट) 

   Cercospora capsici 





फफूंद





संक्षेप में





                पत्तियों पर कई भूरे धब्बे। पत्तियों पर गोलाकार भूरे धब्बे पड़ जाते हैं, जो गहरे छल्लों युक्त होते हैं, जिनके किनारे पीले होते हैं। काले रंग के बीजाणु जो बीच में स्लेटी रंग के होते हैं। धब्बें मेंढक की आँख जैसे दिखाई देते हैं।.

              





होस्ट







मिर्च















