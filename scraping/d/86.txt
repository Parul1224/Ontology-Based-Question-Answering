

              कटवार्म वृद्धि के सभी स्तरों पर बहुत भिन्न प्रकार की फसलों पर हमला करते हैं, किन्तु यह हमला नए अंकुरों पर अधिक होता है। अगर अंकुर फूट रहे हों और खेत के चारों ओर खर-पतवार उगी हों, और उसके साथ बड़ी संख्या में सूंडियाँ मौजूद हों, तो गंभीर हानि हो सकती है। युवा सूंडियाँ, अगर उपलब्ध हों, तो भूमि के पास खर-पतवारों या मकई पर चारा खोजती हैं, जिससे परिणामस्वरूप वे कोमल पत्तियों पर छोटे अनियमित छिद्र कर देती हैं। उनसे बड़े उनके साथी दिन की रोशनी से बचने के लिए भूमि में दबे रहते हैं और पौधे के आधार को खाने के लिए रात को भूमि से निकलते हैं। नए पौधों को भूमि के नीचे खींचा जा सकता है। वे भूमि के स्तर पर टहनियों को काट सकते हैं, जिसके कारण उगते हुए ऊतकों को हानि पहुँचती है तथा पौधों की वृद्धि विकृत हो जाती है या पौधा मर जाता है। टहनी में सुरंग बनाने के कारण पुराने पौधे शिथिल हो जाते हैं और कम दिनों तक ही टिक पाते हैं।

            



              ब्लेक कटवार्म एक काले-भूरे रंग के चित्तीदार शरीर के साथ पुष्ट पतंगे होते हैं। उनके बाहरी किनारे की ओर काले चिन्हों के साथ हल्के-भूरे और काले-भूरे रंग के आगे के पंख, तथा सफेद रंग के पीछे के पंख होते हैं। वे नभचर होते हैं और दिन के समय भूमि में छिपे रहते हैं। मादाएं नरों के समान दिखाई देती हैं, किन्तु उनका रंग कुछ अधिक गहरा/काला होता है। वे पौधों पर, नम भूमि पर या भूमि की दरारों में अकेले या झुण्ड में मोतियों के समान (जो बाद में हल्के भूरे रंग के हो जाते हैं) सफेद रंग के अण्डे देती हैं। लार्वा का अण्डे से बाहर निकलना बहुत हद तक तापमान पर निर्भर करता है और इसमें 3 से 24 दिन (क्रमशः 30° सें. व 12° सें. पर) तक लग सकते हैं। नए लार्वा दिखने में हल्के भूरे रंग के, समतल तथा चिकने होते हैं, तथा उनकी लंबाई 5 से 10 मि.मी. तक होती है। पुराने लार्वा पीठ पर नीचे की ओर जाती हुई दो पीले रंग के धब्बों की धारियों के साथ काले-भूरे रंग के होते हैं, और उनकी लंबाई 40 मि.मी. तक होती है। वे रात व दिन दोनों समय खाते हैं और उन्हें भूमि की सतह के नीचे छोटी संकरी सुरंगों में ‘C‘ के आकार में मुड़े हुए पाया जा सकता है।

            



              कटवार्मों के परजीवी ततैयों, मक्खियों और टिड्डों जैसे परभक्षियों सहित कई शत्रु होते हैं। विषाणुओं और फफूंद के रोगाणुओं पर आधारित जैव-कीटनाशक प्रभावी संख्या नियंत्रण प्रदान करते हैं। अनावश्यक उपचार से बचकर प्राकृतिक परभक्षियों को बढ़ावा दिया जाना चाहिए।



            



              अगर उपलब्ध हो, तो जैविक उपचारों के साथ रक्षात्मक उपायों वाले एक संयुक्त दृष्टिकोण पर हमेशा विचार करें। कटवार्मों की संख्या को नियंत्रित करने के लिए क्लोर्पायरिफ़ोस और एसीफ़ेट का प्रयोग किया जा सकता है। रोपण से पूर्व कीटनाशकों का प्रयोग करना भी सहायक हो सकता है, किन्तु ऐसा करने का सुझाव केवल बड़ी संख्या होने की अपेक्षा के मामले में ही दिया जाता है।

            



              इस कीट की संख्या को उच्चतम स्तर पर पहुँचने से रोकने के लिए शीघ्र रोपण करें। जिन खेतों में पहले सोयाबीन उगाया गया हो उनमें मकई का रोपण करने से बचें। पौधारोपण करने से 3 से 6 सप्ताह पहले लार्वा को दफनाने या उसे परभक्षियों के समक्ष प्रकट करने के लिए खेत की जुताई करें। ब्लैक कटवार्मों को आकर्षित करने के लिए खेत के चारों ओर सूरजमुखी के पौधों का रोपण करें। पौधरोपण करने और उनके उगने के बाद खेत के चारों ओर से खर-पतवारों को हटा दें। पतंगों की निगरानी करने या उन्हें पकड़ने के लिए प्रकाश और फेरोमोन ट्रैप्स का उपयोग करें। कटवाॅर्मों को चोटिल करने और परभक्षियों के समक्ष प्रकट करने के लिए बार-बार जुताई करें। फसल की कटाई के बाद पौधों के अवशेषों को भूमि में गहरा गाड़ दें। पौधारोपण करने से कुछ सप्ताह पहले तक खेत की जुताई नहीं करें।.

            





  ब्लैक कटवार्म 

   Agrotis ipsilon 





कीट





संक्षेप में





                युवा सूंडियाँ भूमि के पास चारा खोजती हैं, जिसके परिणामस्वरूप वे कोमल पत्तियों पर छोटे अनियमित छिद्र कर देती हैं। उनसे बड़े उनके साथी पौधे के आधार को खाने के लिए रात को भूमि से निकलते हैं। वे भूमि के स्तर पर टहनियों को काट सकते हैं, जिसके कारण पौधो की वृद्धि विकृत हो जाती है या पौधा मर जाता है। टहनी में सुरंग बनाने के कारण पुराने पौधे शिथिल हो जाते हैं और कम दिनों तक ही टिक पाते हैं।.

              





होस्ट







आलू





कपास





काबुली चना





कैबेज 





टमाटर





धान





मक्का





मिर्च





मूंगफली





सेम















