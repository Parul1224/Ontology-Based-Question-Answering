

              हरे-से रंग के अंडे पत्तियों के निचली ओर गुच्छे में लगे रहते हैं, जो पतंगे के शरीर से सफ़ेद छिलके से जुड़े होते हैं। लार्वा रात में  भोजन करते हैं और आम तौर पर पत्तियों की निचली सतह पर पाए जाते हैं। वे पत्तियों के ऊतकों को खाते हैं, शिराओं के पास के कड़े हिस्से को छोड़ देते हैं, जिसके कारण पत्ती का आकार कंकाल जैसा हो जाता है। यदि भोजन की कमी होती है तो वे कोमल तनों और फलियों पर पलते हैं, अत्यधिक घने होने पर पौधे में पूर्ण रूप से पत्तियां झड़ जाती हैं।

            



              वयस्क पतंगे भूरे-कत्थई रंग के होते हैं, जिनके सामने के पंख निशान वाले भूरे रंग के होते हैं तथा पीछे के पंख सफ़ेद पारदर्शी होते हैं। लार्वा आरम्भ में बिखरे गहरे दाग़ों वाले काले हरे रंग के होते हैं और उनका एक समान लाल भूरा-सा सर होता है। उनमें पीछे की ओर एक सफ़ेद रेखा होती है और उसके साथ सफ़ेद धारियाँ होती हैं, जो समय के साथ अधिक उभर आती हैं। लार्वा की बाद की अवस्था में, उनकी त्वचा गहरी हो जाती है, उनकी पीठ की ओर काले त्रिभुजों की दो कतारें दिखने लगती हैं और पहले हिस्से में एक गहरा छल्ला बनता है। उनके विकास के लिए 20-25 डिग्री से. का तापमान आदर्श है, 30 डिग्री से. से अधिक के तापमान पर उनका जीवन ख़त्म हो जाता है।

            



              संक्रमण कम करने के लिए, प्राकृतिक प्रतिरोधियों को बढ़ावा देना चाहिए, उदाहरण के लिए, कोटेसिया मार्जिनीवेंट्रिस, चेलोनस इन्सुलारिस, मेटेरौस औतोग्रफे़, एम. लेफिग्मे या केम्पोलेटिस फ़्लेविसिन्क्ता जैसे परजीवी बर्र। अन्य लाभदायक कीटों में लेसविंग और लेडीबर्ड शामिल हैं। कुछ पक्षी भी वयस्क कीटों को खाते हैं। आप लार्वा को ब्युवेरिया बेसिआना से संक्रमित करने का प्रयास भी कर सकते हैं।



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए। जब कीट आरंभिक अवस्था में हो, तो दक्षिणी आर्मीवर्म को नियंत्रित करने के लिए पत्तियों के कीटनाशकों का प्रयोग करना चाहिए। लार्वा के लिए विषाक्तता के अनुसार कीटनाशकों में अत्यधिक बदलाव होता है। एसेलेप्रिन तथा सिंथेटिक पाईरेथ्रोइड्स समूह के रसायनों का इस कीट के विरुद्ध प्रयोग किया जाता है।

            



              ऐसे स्थानों के बीजों का प्रयोग करें जो पिछले 3 महीनों से कीटमुक्त रहे हों। प्रमाणित रोग मुक्त बीजों का प्रयोग करें। पतंगों को पकड़ने तथा खेतों की निगरानी करने के लिए फे़रोमोन पकड़ का प्रयोग करें। पौधे के अण्डों या इल्ली से संक्रमित किसी भी भाग को तोड़ के अलग कर दें।.

            





  दक्षिणी आर्मीवर्म 

   Spodoptera eridania 





कीट





संक्षेप में





                सफ़ेद छिलके वाले सफ़ेद-से रंग के अंडे जो पत्तियों पर गुच्छों के रूप में होते हैं। भोजन में कमी होने से कंकाल में बदल देते हैं।.

              





होस्ट







सोयाबीन















