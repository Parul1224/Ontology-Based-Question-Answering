

              मेगट भूमि में मौजूद जैविक पदार्थों व अंकुरित होते बीजों को खाता है। वे बीजों में बिल भी खोदते हैं, जिसके कारण अक्सर उगते हुए ऊतक नष्ट हो जाते हैं तथा नए अंकुर नही फूटते हैं। अगर वे ज़रा-सा भी विकसित होते हैं, तो नई पत्तियों पर मेगट के खाने के कारण हुआ नुकसान स्पष्ट रूप से दिखाई देता है। इसके परिणामस्वरूप ऊतक सड़ सकते हैं। ये अंकुर सूखे-कुम्हलाये हुए, छोटे, विकृत पौधों में विकसित होते हैं, जो निम्न गुणवत्ता वाले कम बीजों को पैदा करते हैं और इसके परिणामस्वरूप कम उपज प्राप्त होती है। अगर भूमि गीली होने के साथ लंबी अवधि तक रहने वाला ठंडा मौसम और उच्च नमी है, तो काफी अधिक नुकसान हो सकता है।

            



              वयस्कों का रंग घर की मक्खियों के समान होता है, लेकिन वे अधिक छोटी तथा अधिक पतली होती हैं। वे ठंड का मौसम पुरानी जड़ों व पौधों के अवशेषों के पास की भूमि में बिताती हैं। वसन्त ऋतु में, लगभग बीजों के रोपण के साथ ही वयस्क प्रकट हो जाते हैं। मादाएं सड़ रहे पदार्थ या खाद की बड़ी मात्रा से युक्त नमीदार भूमि में अण्डे देती हैं। पीले-सफेद रंग के लार्वा एक सप्ताह बाद अण्डों से बाहर आने लगते हैं और फिर वे सड़ रहे जैविक पदार्थ व अंकुरों को खाने लगते हैं। नुकसान ठंडी, नमीदार मौसम की स्थितियों में अधिक होता है, जो इस कीट के जीवन चक्र और इसके खाने की क्रिया के लिए अनुकूल होती हैं। गर्म व धूप का मौसम अण्डों के स्थान में बदलाव के लिए बाधक होता है और इस स्थिति में पौधा अधिक तेज़ी से तथा मज़बूती के साथ उगता है।

            



              अपने भूमि के नीचे के जीवन के कारण, सीडकॉर्न मेगट के अधिक संख्या में शत्रु नही दिखाई देते हैं। यद्यपि, भूमि में पाए जाने वाले गुबरैले/भौरे, मकड़ियाँ और पक्षी इसे अवश्य खाते हैं। यह लार्वा फफूंद के द्वारा होने वाले रोग से प्रभावित हो सकता है। हाँलाकि, परभक्षियों के साथ-साथ फफूंद से होने वाले रोगों के द्वारा पर्याप्त नियंत्रण नहीं प्राप्त होता है। मक्खियाँ स्वाभाविक रूप से चमकदार रंगों की ओर आकर्षित होती हैं, इसलिए इन्हें साबुन के पानी से भरी चमकदार बाल्टी में पकड़ा जा सकता है।



            



              अगर उपलब्ध हो, तो जैविक उपचारों के साथ रक्षात्मक उपायों वाले एक संयुक्त दृष्टिकोण पर हमेशा विचार करें। मेगट को दूर करने के लिए कीटनाशक द्वारा बीजों का उपचार किया जा सकता है। थाएमेथोक्सेम या क्लोथिएनिडिन जैसे कीटनाशकों का प्रयोग किया जा सकता है। भूमि पर प्रयोग किए जाने वाले कीटनाशकों का भी प्रयोग किया जा सकता है।

            



              बहुत कम जैविक अवयवों के साथ सूखी भूमि में रोपण करें। गर्म व धूप वाले मौसम में कम पौधरोपण करना सुनिश्चित करें। अगर जैविक खाद का प्रयोग कर रहे हैं, तो पौधारोपण करने से पहले कुछ सप्ताह तक प्रतीक्षा करें। घास जैसे पौधों की रक्षा करने व उन्हे पोषण प्रदान करने के लिए लगाई गई फसलों का उपयोग करें। बीजों को सावधानीपूर्वक हाथ लगाएं ताकि आप उन्हे क्षति ना पहुँचाए। खेतों में व खेतों के चारों ओर खर-पतवारों को नष्ट करें। आपकी बीज की क्यारियों पर एक महीन जालीदार जाल मेगट मक्खियों को दूर रखता है। जोतकर पौधों के अवशेषों को भूमि में गहरा गाड़ दें।.

            





  सीडकॉर्न मेगट 

   Delia platura 





कीट





संक्षेप में





                मेगट फूट रहे अंकुरों व बीजों को खाता है, जिससे उग रहे ऊतकों को हानि पहुँचती है। नई पत्तियों पर मेगट के खाने के कारण हुआ नुकसान स्पष्ट रूप से दिखाई देता है। ये अंकुर सूखे-कुम्हलाये हुए, छोटे, विकृत पौधों में विकसित होते हैं, जो कम उपज प्रदान करते हैं। इस कीट के लिए गीली भूमि के साथ लंबी अवधि तक रहने वाला ठंडा मौसम और उच्च नमी अनुकूल होती हैं।.

              





होस्ट







कैबेज 





प्याज





मक्का





मटर





लहसुन





सलाद पत्ता





सेम















