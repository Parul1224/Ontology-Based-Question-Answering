

              पहला लक्षण हैं, नए पत्तों पर छोटे-छोटे, पीले-हरे घाव दिखाई देना, जो साधारण तौर पर विकृत और मुड़ी हुई होती हैं। पुराने पत्तों पर घाव कोणीय, गहरे हरे रंग के और चिकनाई भरे दिखते हैं, जिसके आस-पास पीले रंग के गोले दिखते हैं। ज़्यादातर ये पत्तों के किनारे या नोकों पर होते हैं। अंत में, ये धब्बे छेदों में बदल जातें हैं क्योंकि पत्तों के बीच का हिस्सा सूख कर फट जाता है। फलों के धब्बे (0.5 सेंमी तक के) शुरू में हल्के हरे रंग के, पानी सोखी हुई जगह जैसे होते हैं, जो बाद में भूरे होकर रूखे हो जाते हैं और पपड़ीदार हो जाते हैं।

            



              जीवाण्विक धब्बों की बीमारी दुनिया भर में पाई जाती है और गर्म, नम वातावरण में पनपने वाली मिर्च तथा टमाटर के पौधों के लिए कुछ ज़्यादा ही खरतनाक होती है। इसके जीवाणु बीज के साथ सहक्रियता के  माध्यम से जीवित रह सकते हैं, या तो बीज के ऊपर या फिर बीज के अंदर, वैसे ही खास किस्म की घास-फूस पर भी और बाद में बारिश या ऊपरी सिंचाई से फैल जाते हैं। ये पौधों में पर्ण छिद्रों के ज़रिए और घाव के ज़रिए प्रवेश करते हैं। इनको पनपने के लिए सबसे अच्छा तापमान है, 25 से 300 सेल्शियस। एक बार फसल पर इसका प्रभाव पड़ जाता है, तो फिर इस बीमारी पर नियंत्रण पाना बहुत मुश्किल है और पूरी फसल भी खराब हो सकती है।

            



              जीवाण्विक धब्बों का उपचार बहुत ही कठिन और खर्चीला है – ऋतु के शुरू में ही अगर यह बीमारी होती है, तो पूरी फसल को नष्ट करना ज़्यादा अच्छा है। तांबा युक्त जीवाणुनाशक पत्तों और फलों पर एक सुरक्षित परत प्रदान करता है। जीवाण्विक वायरस (बैक्टीरियोफ़ेगस) जो ख़ासकर जीवाणुओं का नाश करता है, वह भी अब उपलब्ध है। बीजों को एक मिनट के लिए 1.3% सोडियम हायपोक्लोराइट में डुबो के रखिए या फिर गर्म पानी (50°सेल्शियस) में 25 मिनट के लिए डुबो के रखिए।



            



              अगर उपलब्ध है, तो जैविक उपचारों के साथ बचाव के तरीकों को भी ज़रूर अपनाइए। तांबा युक्त मैन्कोज़ेब का उपचार, सिर्फ तांबे पर आधारित उत्पादों से भी ज़्यादा प्रभावी होगा।

            



              प्रमाणित, बीमारी रहित बीज उगाएं। प्रतिरोधक किस्मों का प्रयोग करें। छोटा पौधा जिसके पत्तों पर दाग हों, उन्हें ढूँढकर, निकाल लें और जला दें। खेत से घासफूस निकाल दें। पौधों के आसपास की गीली घास, पौधों को मिट्टी से होने वाले नुकसान से बचाती है। ऐसी सलाह है कि 2-3 साल में फसल बदलें। ऊपर से सिंचाई ना करें और जब पत्ते गीले हों तो खेत में काम ना करें। फसल काटने के बाद हल चलायें या पौधों के अवशेषों को निकाल फेंकें। उपकरणों और यंत्रों को साफ़ करें।.

            





  जीवाणविक धब्बे 

   Xanthomonas spp. 





बैक्टीरिया





संक्षेप में





                नए पत्तों पर छोटे-छोटे, पीले-हरे घाव दिखाई पड़ते हैं। पत्ते विकृत हो जाते हैं, और मुड़ जाते हैं। पुराने पत्तों पर गहरे, पानी सोखे हुए घाव दिखते हैं।.

              





होस्ट







टमाटर





मिर्च















