

              लक्षण सबसे पहले निचली पत्तियों पर छोटे, पानी से भरे हुए धब्बों के रूप में दिखाई देते हैं | जैसे-जैसे रोग बढ़ता है, वे पौधों की ऊपरी पत्तियों पर भी दिखाई देने लगते हैं | पुराने धब्बे धीरे-धीरे बढ़ कर धूप से जले हुए, लम्बे सिगार के आकार के विशिष्ट गहरे दाग़ वाले हलके हरे रंग के पानी से भरे किनारों वाले परिगलित घावों में बदल जाते हैं | ये घाव बाद में आपस में मिल जाते हैं और पत्ती तथा डंठल के एक बड़े हिस्से को अपनी चपेट में ले लेते हैं जिसके कारण पत्ती की मृत्यु हो जाती है तथा वो झड़ जाती है | यदि संक्रमण भुट्टे के विकसित होने की अवस्था के दौरान पौधों के ऊपरी हिस्से तक फैल जाता है, तो उपज को गंभीर हानि (70% तक) हो सकती है |

            



              कवक शीत ऋतु में मिट्टी या पौधों के अवशेषों में जीवित रहता है | वर्षा, ओस, उच्च आर्द्रता तथा सामान्य तापमान कवक के प्रसार के लिए अनुकूल होता है | हवा तथा बारिश के छींटों के साथ यह मकई के छोटे पौधों में मिट्टी से निचली पत्तियों पर फैलता है | बारिश की परिस्थितियाँ तथा कृषि करने के खराब तरीकों से इसका अन्य पौधों तथा खेतों में प्रसार होता है | बढ़ने के मौसम के दौरान संक्रमण के लिए आदर्श तापमान 18 से 27 डिग्री का होता है | 6 से 18 घंटों तक की लम्बी अवधि तक पत्तियों का गीलापन भी आवस्श्यक है | कवक का एक अन्य प्रिय धारक ज्वार है |

            



              संक्रमण के खतरे को कम करने के लिए ट्राईकोडर्मा हर्ज़ियेनम या बैसिलस सब्टिलिस पर आधारित जैव-कवकरोधकों का विभिन्न चरणों पर प्रयोग किया जा सकता है | सल्फ़र के मिश्रण का प्रयोग भी प्रभावी होता है |



            



              रोकथाम के उपायों के साथ सावधानीपूर्वक खेती प्रथाओं के समावेष वाले समवेत उपायों की सलाह दी जाती है | रोग को नियंत्रित करने के लिए एक प्रतिरोधात्मक कवकरोधी का प्रयोग प्रभावी हो सकता है | इसके विपरीत, कवकरोधकों का लक्षणों के दिखाई देने पर भी प्रयोग किया जा सकता है | कार्बोक्सिन, क्लोरोथेलोनिल या मेन्कोज़ेब वाले उत्पादों का प्रयोग किया जा सकता है | बीजों के उपचार की सलाह नहीं दी जाती है |

            



              प्रतिरोधक या सहनशील प्रजातियों को उगायें | संतुलित पोषक तत्वों की आपूर्ति सुनिश्चित करें तथा नाइट्रोजन उर्वरकों के अत्यधिक प्रयोग से बचें | खेतों में तथा उनके आसपास से नियमित रूप से खर-पतवार हटाते रहें | अत्यधिक प्रसार से बचने के लिए सोयाबीन, बीन्स या सूरजमुखी के साथ चक्रीकरण करें | पौधों के अवशेषों को दबाने के लिए गहरी जुताई करें तथा मिट्टी में प्रयोग की मात्रा को कम करें |.

            





  टर्किकम लीफ़ ब्लाइट 

   Setosphaeria turcica 





फफूंद





संक्षेप में





                सबसे पहले निचली पत्तियों पर छोटे, पानी से भरे हुए धब्बे दिखाई पड़ते हैं | धब्बे धीरे-धीरे बड़े हो कर धूप से जले हुए, सिगार के आकार के अलग से हरे रंग के पानी से भरे किनारों वाले परिगलित घावों में बदल जाते हैं | ये घाव बाद में आपस में मिल जाते हैं और पत्ती तथा डंठल के एक बड़े हिस्से को अपनी चपेट में  ले लेते हैं, जिसके कारण पत्ती की मृत्यु हो जाती है तथा वो झड़ जाती है |.

              





होस्ट







जवार





मक्का















