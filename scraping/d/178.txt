

              इस रोग को फलों के सिरे पर एक सूखे, भूरे से काले रंग के सड़े स्थान के पैदा होने के द्वारा पहचाना जाता है। फफूंद वास्तव में फूलों के खिलने के समय पैदा होती है और फलों के पकने की प्रक्रिया के दौरान तक बढ़ना जारी रहती है। प्रभावित स्थान भूरे-काले रंग की फफूंद से ढंका होता है जो सिगार के जले हुए अंतिम सिरे में मौजूद राग के समान दिखता है, जिसके कारण इसका यह नाम पड़ा है। भण्डारण या परिवहन के दौरान रोग बढ़कर सारे फल में फैल सकता है, जिसके परिणामस्वरूप ‘‘सूखने‘‘ की प्रक्रिया आरंभ होती है। फलों का आकार असामान्य हो जाता है, उनकी सतह पर स्पष्ट रूप से फफूंद दिखाई देती है और उनके छिलके पर स्पष्ट रूप से क्षतिग्रस्त स्थान दिखाई देते हैं।

            



              सिगार एण्ड रोट केलों में होने वाला एक ऐसा रोग है जो मुख्य रूप से ट्राचीस्फ़ेरा फ्रुक्टिजेना और कभी-कभी अन्य फफुंद (वर्टिसिलियम थीयोब्रोमी) के कारण होता है। यह हवा या बारिश की बौछारों के द्वारा स्वस्थ ऊतकों तक पहुँचता है। यह फफूंद बरसाती मौसम के दौरान फूल के खिलने के चरण में केलों पर आक्रमण करता है। यह फूल के द्वारा केले को संक्रमित करता है। वहाँ से, यह बाद में फल के सिरे तक फैल जाता है और एक सूखी सड़न उत्पन्न करता है जो सिगार की राख के समान होती है, जिसके कारण इस रोग का नाम यह पड़ा है। यह संक्रमण फल के निकले के बाद के आरंभिक दिनों और गर्म नम स्थितियों में, विशेष रूप से अधिक ऊॅंचाई वाले स्थानों व ओट वाले स्थानों पर किए गए पौध-रोपण के दौरान, आम होता है।

            



              फफूंद का नियंत्रण करने के लिए बेकिंग सोडा पर आधारित छिड़काव का प्रयोग किया जा सकता है। इस छिड़काव को बनाने के लिए, 2 लीटर पानी में 50 ग्राम साबुन के साथ 100 ग्राम बेकिंग सेाडा घोलें। संक्रमण को रोकने के लिए इस मिश्रण को संक्रमित शाखाओं और उनकी नज़दीकी शाखाओं पर छिड़कें। इससे स्पर्श की सतह के पीएच स्तरों में वृद्धि होती है और फफूंद की वृद्धि अवरूद्ध हो जाती है। कॉपर कवकनाशक स्प्रे भी प्रभावी हो सकते हैं।



            



              अगर उपलब्ध हो तो, जैविक उपचारों के साथ रक्षात्मक उपायों वाले एक संयुक्त दृष्टिकोण पर हमेशा विचार करें। अक्सर इस रोग का महत्व बहुत अत्यल्प होता है और इसके लिए कभी भी रसायन के द्वारा रोग को नियंत्रित करने की आवश्यकता नही होती है। प्रभावित गुच्छों पर एक बार मेन्कोज़ेब, ट्रायोफ़ेनेट मिथाइल या मेटलेक्सिल का छिड़काव किया जा सकता है तथा बाद में उन्हें प्लास्टिक की आस्तीनों से ढंका जा सकता है।

            



              अगर उपलब्ध हों तो सहनीय प्रजातियों का उपयोग करें। प्रत्येक कियारी में 3-4 पौधे ही लगाएं। खेत में काम करते समय पौधों के ऊतकों को हानि से बचाएं। केलों को बारिश से बचाने के लिए प्लास्टिक की आस्तीनों का प्रयोग करें। छत्र में नमी को कम करने के लिए केलों की पत्तियों की छॅंटाई करें। गुच्छे के बनने के बाद फलों के सभी अवशेषों को हटाएं। नियमित रूप से, मुख्यतया बरसाती मौसम के दौरान, सभी मर रही या मृत पत्तियों को हटाएं। पौधे के संक्रमित भाग को जला दें या उसे ऐसा स्थान पर गाड़ दें जहाँ केले की खेती नहीं की जा रही है। रोग के फैलने की संभावना को कम करने के लिए ठंडे (14° सें.,पर त्वरित शीतलन), सूखे स्थानों पर भण्डारण करें। काम करने व भण्डारण के दौरान रोग के फैलने की संभावना को कम करने के लिए अच्छी तरह से औज़ारों और भण्डारण केन्द्रों को साफ़ करें।.

            





  सिगार एण्ड रोट 

   Trachysphaera fructigena 





फफूंद





संक्षेप में





                फल के सिरे पर एक सूखे, भूरे से लेकर काले रंग तक का सड़ा हुआ हिस्सा पैदा हो जाता है। प्रभावित स्थान भूरी-काली सी फफूंद से ढंका होता है जो सिगार के जले हुए अंतिम भाग पर मौजूद राख की तरह लगता है। भण्डारण या परिवहन के दौरान रोग बढ़कर सारे फल में फैल सकता है। फल का आकार असामान्य हो जाता है, उनकी सतह पर फफूंद स्पष्ट रूप से दिखाई देती है और छिलके पर क्षतिग्रस्त भाग स्पष्ट रूप से दिखाई देते हैं।.

              





होस्ट







केला















