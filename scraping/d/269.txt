

              सेप्टोरिया ट्रिटिकी ब्लोच के आरंभिक लक्षण निचली पत्तियों पर छोटे हरितहीन धब्बे होते हैं जो अंकुर उगने के ठीक बाद दिखाई देते हैं। जैसे-जैसे ये बड़े होते हैं, ये धब्बे हलके से गहरे भूरे रंग के अंडाकार से धारीदार आकार होते जाते हैं, जो कि पत्तियों के किनारे तक फैल सकते हैं। वे कुछ हद तक तनों तथा सिरों पर भी दिखाई देते हैं। घाव के भीतर सूक्ष्म फलदार पदार्थ इन्हें विशिष्ट धब्बेदार दिखावट देती है। बाद में, पूरी पत्तियां बड़े, कत्थई ज़ंग जैसे घावों से घिर जाती हैं और पीले किनारों वाले सिर्फ कुछ ही हरे ऊतक शेष रहते हैं। अंत में पत्तियां सूख जाती हैं और झड़ जाती हैं। काले रंग के फलदार पदार्थों की अनुपस्थिति में, किसी अन्य रोग के कारण वैसे ही धब्बेदार लक्षण या पोषक पदार्थों की कमी दिखाई दे सकती है, जैसे एल्युमीनियम की विषाक्तता या ज़िंक की कमी। लक्षण पहले पौधे की बढ़त के आखिरी चरण में, संक्रमण के दो से तीन सप्ताह के बाद दिखाई देते हैं।

            



              यह रोग कवक माइकोस्फ़रेला ग्रमिनिकोला के कारण होता है। यह मिट्टी की सतह पर पौधों के अवशेषों, धारक घासों, स्वैच्छिक पौधों तथा शरद ऋतु में बोई जाने वाली फसलों में सर्दियों में जीवित रहता है। वर्षा के छींटों और हवा से इसके बीजाणु लम्बी दूरी तक जाते हैं। आरंभिक लक्षण पुरानी पत्तियों पर नज़र आते हैं और चूंकि बीजाणु ऊपर की ओर बिखरते हैं ऊपरी पत्तियों पर घाव दिखाई देने लगते हैं। यदि ऊपरी पत्ती तथा उसके नीचे की दो पत्तियां प्रभावित हों, तो उपज में कमी आती है। तापमान के अनुसार, कवक का जीवन-चक्र 15 से 18 दिनों का होता है। सर्वश्रेष्ठ परिस्थितियां 15 से 25 डिग्री से. के मध्य तापमान और पर्याप्त पानी या लम्बे समय तक उच्च नमी हैं। 4 डिग्री से. के नीचे जीवन-चक्र बाधित हो जाता है। सफल संक्रमण के लिए कम से कम 20 घंटों की उच्च सापेक्ष नमी आवश्यक है। नम बसंत और गर्मियां आदर्श हैं।

            



              जैव-नियंत्रक घटकों का एम. ग्रामिनिकोला के विरुद्ध नियंत्रित वातावरण में सफलतापूर्वक प्रयोग किया गया है। उदाहरण के लिए, ट्राईकोडर्मा स्प. प्रकार के कवक और बेसिलस मेगातेरियम के जीवाणुओं के साथ सुडोमोनाड की कुछ प्रजातियाँ गेंहूं के पौधों को पत्तियों में धब्बे के रोग से बचाती हुई या रोग की बढ़त को रोकते हुए देखी गई हैं।



            



              हमेशा समवेत उपायों का प्रयोग करना चाहिए जिसमे रोकथाम के उपायों के साथ जैविक उपचार, यदि उपलब्ध हो, का उपयोग किया जाए। एम. ग्रमिनिकोला के कई कीटों ने कवकरोधकों के प्रति, विशेषकर स्ट्रॉबिलुरिन किस्म के रसायनों के प्रति, प्रतिरोधक क्षमता विकसित कर ली है। इसका आर्थिक असर अपेक्षित उपज हानि, गेंहूं का बाज़ार मूल्य और कवकरोधकों के उपयोग के खर्च पर निर्भर करता है। पत्तियों पर स्प्रे किए जाने वाले आम कवकरोधक एज़ोल्स हैं। कार्बोक्सामाईड, मोर्फ़ोलीन या बेंज़ोफ़ेनोन जैसे कवकरोधकों की अदला-बदली प्रतिरोधक क्षमता के विकसित होने को नष्ट करने में मदद करती है।

            



              अपने क्षेत्र में उपलब्ध सहनशील प्रजातियों का प्रयोग करें। मौसम में देर से बुआई की सलाह दी जाती है। हवा के अच्छी तरह आवागमन के लिए पौधों के बीच पर्याप्त स्थान छोड़ें और रोग के फैलाव से बचें। मध्यम श्रेणी के बढ़त के नियामकों तथा नाइट्रोजन का उपयोग करें। खेतों में नियमित रूप से निगरानी रखनी चाहिए। स्वेछापूर्ण उगने वाली फसलों और खर-पतवार पर नियंत्रण रखें। गैर-धारक पौधों के साथ एक या दो वर्षों के लिए चक्रीकरण नियोजित करें। पौधों के अवशेषों को सतह के नीचे दबाने के लिए गहरी जुताई करें।.

            





  सेप्टोरिया ट्रिटिकी ब्लॉच 

   Mycosphaerella graminicola 





फफूंद





संक्षेप में





                आरम्भ में निचली पत्तियों पर छोटे हरितहीन धब्बे नज़र आते हैं। जैसे-जैसे वे बड़े होते हैं, ये धब्बे अंडाकार या धारीदार आकार वाले हलके से गहरे कत्थई मुहासे बन जाते हैं। घाव के अन्दर बहुत छोटे काले धब्बे दिखने लगते हैं। बाद में घाव भूरे, बड़े और पूरी पट्टी को घेरने वाले हो जाते हैं।.

              





होस्ट







गेहूं





राई















