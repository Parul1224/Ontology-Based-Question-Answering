

              जस्ते की न्यूनता के लक्षण बहुत सूक्ष्म तथा पहचानने में मुश्किल हो सकते हैं | आधारीय पत्तियों का मध्य से परिगलन, पत्तियों के किनारों का ताम्बे जैसे रंग का होना तथा पत्तियों के खोलों पर धब्बे, शाखाओं की कम संख्या तथा छोटी गांठें इस रोग के परिचायक हैं | इनमें से अधिकाँश लक्षण, तैरती हुई पत्तियों सहित, पानी भरने के बाद दिखाई देते हैं | पौधे अच्छी तरह बढ़ नहीं पाते हैं तथा नाइट्रोजन से भरपूर उर्वरकों का प्रयोग करने के बावजूद बालियां बंजर रह जातीं हैं | कुछ अवस्थाओं में, नई तथा कुछ पुरानी पत्तियों में छोटे, धूसर, कत्थई धब्बे विकसित होते हैं जबकि पुरानी पत्तियों पर कत्थई धब्बे दिखाई देते हैं | पौधों में असमान विकास होता है तथा फसल के पकने का समय बढ़ जाता है | कुछ बहुत बुरे मामलों में, लक्षण पानी भरने के बाद ही दिखाई पड़ते हैं और इसकी विशेषता पौधों की उच्च मृत्यु दर है।

            



              जस्ते की न्यूनता आम तौर पर खराब जलनिकासी वाली मिट्टी, बलुही मिट्टी, चूने से भरपूर मिट्टी तथा उच्च फोस्फोरस तथा सिलिकॉन वाली मिट्टी में होती है | यह जस्ते की कमी या पौधों को इसकी कम उपलब्धता के कारण हो सकती है | अन्य कारक जैसे कि पी एच, जैविक  मात्रा या अन्य सूक्ष्मजीवियों की उपस्थिति भी ग्रहण क्षमता को प्रभावित करती है | धान के खेतों में पानी भरने के बाद की विशेष अवस्थाएं भी पौधों को जस्ते की उपलब्धता में बाधक होती हैं | खेतों में  पौधों का उच्च घनत्व तथा बढ़ी हुई जड़ प्रणाली भी जस्ते की ग्रहण क्षमता को बढ़ा देती हैं | जस्ते तथा फोस्फोरस न्यूनता में मुख्य अंतर यह है कि फोस्फोरस न्यूनता में पत्तियां आधारीय परिगलन नहीं दिखाती हैं और वे पानी में तैरने के स्थान पर सीधी  खड़ी रहती हैं |

            



              बीजों की सतह पर या रोपाई के कुछ दिनों बाद खेतों में जैविक खाद का प्रयोग से जस्ते की न्यूनता में कमी देखी गयी है | स्थायी रूप से पानी से भरे खेतों को भी समय-समय पर खाली कर देना चाहिए |



            



              ज़िंक सल्फ़ेट वाले उत्पादों को पौधशाला में बीजों की सतह पर बिछा देना चाहिए | इसके विकल्प के तौर पर, छोटे पौधों को बोने या रोपने से पूर्व 2-4% ज़िंक ऑक्साइड के घोल में डुबो सकते हैं | भरे हुए पानी में जस्ते के उत्पादों का प्रयोग प्रभावी नहीं है | जब पानी भरने के बाद जस्ते की न्यूनता देखी जाए, सबसे अच्छा उपाय मिट्टी से पानी को निकाल देना और मिट्टी के सूखने पर जब नई जडें और तने बनना शुरू हों तब जस्ते के उर्वरकों का प्रयोग करना है |

            



              जस्ते की कुशल ग्रहण क्षमता वाले या न्यूनता के प्रति  वाले पौधों को चयन करने का ध्यान रखें | सघन रूप से कृषि की गयी मिट्टी में चावल रोपने से बचें | हमेशा पानी से भरे रहने वाले खेतों से भी कभी-कभी पानी निकाल कर सूखने देना चाहिए | यूरिया पर आधारित (जो अम्लता पैदा करते हैं) की अपेक्षा अमोनियम सल्फ़ेट वाले उर्वरकों का प्रयोग करें | बुआई तथा रोपाई से पहले जैविक खाद का उपयोग करें | नियमित रूप से सिंचाई के पानी की गुणवत्ता को जांचें | ध्यान रखें कि फोस्फोरस वाले उर्वरकों का अधिक प्रयोग न किया जाए |.

            





  चावल में जस्ते की न्यूनता 

   Zinc Deficiency 





कमी





संक्षेप में





                लक्षणों में शामिल हैं, आधारीय पत्तियों में परिगलन, पत्तियों के किनारों का ताम्बे जैसे रंग का होना तथा पत्तियों के खोलों पर धब्बे। शाखाओं की कम संख्या तथा छोटी गांठें इस रोग के परिचायक हैं | सबसे बुरे मामलों में भी, लक्षण पानी भरने के बाद ही दिखाई पड़ते हैं और इसकी विशेषता पौधों की उच्च मृत्यु दर है |.

              





होस्ट







धान















