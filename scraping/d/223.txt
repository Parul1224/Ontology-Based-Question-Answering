

              यह संक्रमण मुख्यतया वृक्षों की आरंभिक वृद्धि के दौरान होते हैं। पत्तियों पर, बालों से भरे अण्डों के झुण्डों से युक्त सफेद धब्बे दिखाई देते हैं। पत्तियों को आहार के रूप में खाने वाले लार्वा बड़ी मात्रा में देखे जा सकते हैं। आरंभिक लक्षणों में युवा लार्वा के द्वारा पत्तियों के पिछले भाग पर खुरचकर की गई क्षति दिखाई देती है। समय के साथ, पुराने लार्वा युवा पत्तियों में बगल से आरंभ करके छेद करने लगते हैं। इस प्रकार खाने के परिणामस्वरूप शिराओं के समानांतर अनियमित छिद्रों की आकृतियाँ बन जाती हैं, जो पत्तियों को खोलने पर दिखाई देते हैं।

            



              ये कीट-पतंगे निशाचर होते हैं, और उनका शरीर 15 मि.मी. लंबा होता है तथा इनके पंखों का प्रसार करीब 30 मि.मी. तक होता है। लंबे विकृत एंटीनों के सहित उनका शरीर काले-भूरे रंग का तथा मोटा होता है। आगे के पंख स्पष्ट सफेद आड़ी-तिरछी रेखाओं सहित लाल-भूरे, रंग-बिरंगे रूप के होते हैं। पिछले पंख भूरे किनारों के साथ साफ सफेद रंग के होते हैं। मादा पतंगा पत्तियों पर समूहों में करीब 2000 अण्डे देती है और उन्हे बालों व छिलकों से ढंक देती है। लार्वा बच्चों के शरीर के दोनों सिरों के चारों ओर गहरे चिन्ह और एक काले घेरे सहित हल्के हरे या भूरे रंग का होता है। लार्वा करीब 2-3 सप्ताहों में 45 मि.मी. तक बढ़ सकता है। ये निशाचार लार्वा दिन के समय पत्ती की धुरी मे छुप जाते हैं तथा रात को खाते हैं। एक बार परिपक्वता प्राप्त कर लेने के बाद, वे वहाँ मौजूद एक घोंसले में प्यूपों को बनाते हैं। अतिरिक्त 7 दिनों के बाद, कीट-पतंगों की एक नई पीढ़ी जन्म लेती है।

            



              विभिन्न प्रकार की मकड़ियाँ एस. लिटुरा के अण्डों, लार्वा और प्यूपा को खाती हैं। कीट-पतंगो को नियंत्रित करने के लिए पेरासीटोइड ततैये टेलीनोमुस्सपोडोप्टेरी और टेलीनोमुस्रेमस जैसे परजीवी कीटों की प्रजातियों का उपयोग किया जा सकता है। एस्परगिलस फ़्लेवस, बीयुवेरिएबास्सिएना, बेसिलस थुरेन्जिएन्सिस और नोमुरे रिलेयी जेसे रोगजनक सूक्ष्मजीवियों पर आधारित जैविक-कीटनाशकों का प्रयोग भूमि व पत्तों के झुण्ड पर छिड़काव के लिए किया जा सकता है। स्पोडोप्टेरा लिटुरा की संख्या में कमी लाने के लिए कुछ विषाणुओं और कुछ गोल कीड़ों की प्रजातियों पर भी अध्ययन किया गया है, किन्तु अभी तक ज़मीनी स्तर पर प्रयोग बहुत अल्प रूप से उपस्थित है।



            



              हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। अगर कीटनाशकों की आवश्यकता है, तो कार्बेरिल, क्युइनाल्फ़ोस, एज़िन्फ़ोस-इथाइल या क्लोर्पारिफ़ोस से युक्त उत्पादों का उपयोग पत्तों के झुण्ड पर, विशिष्ट रूप से पत्तियों की धुरी पर, छिड़काव के लिए किया जा सकता है। ये सूचीबद्ध रसायन मनुष्यों के साथ-साथ स्तनपायियों, मधु-मक्ख्यिों, मछलियों और पक्षियों जैसे जीवों के स्वास्थ्य के लिए ज़हरीले या बहुत ज़हरीले होते हैं।

            



              कीट की मौजूदगी के किसी प्रकार के चिन्ह का पता लगाने के लिए अपने पौधों या खेत की जाँच करें। खेत में मौजूद अण्डों, लार्वा, संक्रमित पौधों या पौधों के हिस्सों को हाथ से उठाकर नष्ट कर दें। प्यूपा को जोतकर भूमि से बाहर निकालकर सूरज की गर्मी के समक्ष या प्राकृतिक शत्रुओं के लिए प्रकट कर दें। निगरानी के उद्देश्यों या बड़ी संख्या में पकड़ने के लिए वयस्क कीटों को आकर्षित करने के लिए लाइट ट्रेप्स का प्रयोग करें। संक्रमित पौधों को हटाकर और जलाकर नष्ट कर दें।.

            





  केले पर लगने वाला कट वोर्म 

   Spodoptera litura 





कीट





संक्षेप में





                पत्तियों पर बड़ी मात्रा में युवा लार्वा पाए जा सकते हैं। सबसे पहले पत्तियों के पिछले भाग पर खुरचने से हुई हानि दिखाई देती है। पत्ती की शिराओं के समानांतर रेखाओं में अनियमित रूप से व्यवस्थित छिद्र दिखाई देते हैं। अत्यधिक मात्रा में खाने के कारण पत्तियों के बड़े भाग सूख जाते हैं, जिसके बाद असमय पत्तियाँ गिरने लगती हैं।.

              





होस्ट







केला















