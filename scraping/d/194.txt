

              लक्षण रोगजनकों की सहिष्णुता, पौधे की संवेदनशीलता, और पर्यावरणीय परिस्थितियों के आधार पर थोड़े भिन्न होते हैं। पहले लक्षण आमतौर पर पौधे के विकास के देरी के चरणों में दिखाई देते हैं, या तो रेशमी धागों के उत्पन्न होने के दौरान या पूर्ण परिपक्वता पर। नीचे की पत्तियों पर लंबे से लेकर अंडाकार या गोलाकार हल्के-भूरे रंग के घाव, जो अक्सर काले किनारों से घिरा होते हैं, दिखाई देते हैं। घावों की लंबाई और चौड़ाई रोगजनकों की मज़बूती और पौधों के प्रकार पर निर्भर करती है। कुछ मामलों में, ये घाव पत्तियों के आवरण और बालियों को ढाकने वाली भूसी पर भी दिखाई दे सकते हैं। कभी-कभी दानों पर काले रंग की फफूंद भी नज़र आती है।

            



              उत्तरी कॉर्न लीफ़ स्पॉट कवक हेल्मनिथोस्पोरियम कार्बोनम के कारण होता है, जो सर्दियों में मिट्टी में उपस्थित मकई के अवशेषों में जीवित रहता है। इन मलबों के बीजाणु गीले मौसम के दौरान संक्रमण के प्राथमिक स्रोत बन जाते हैं। पौधे से पौधे का अतिरिक्त संक्रमण हवा या वर्षा से प्रेरित है। रोग मुख्य रूप से बीज उत्पादन में प्रयुक्त होने वाले पौधों पर विकसित होता है, और इसलिए उन खेतों में शायद ही कोई समस्या होती है, जहां ज़्यादातर प्रतिरोधी संकर उगाएं जाते हैं। इस रोग की प्रगति के लिए मध्यम तापमान, आर्द्र मौसम, और फसल कटाई के बाद खेत की न्यूनतम जुताई अनुकूल है। यदि यह अनाज भरने के चरण के दौरान होता है, तो इसके परिणामस्वरूप 30 प्रतिशत से अधिक उपज नुकसान हो सकता है।

            



              यहां नामित अधिकांश उपचार केवल छोटे स्तर में उपयोग किए गए हैं। भारतीय बेल (एग्ले मर्मेलोस) का तेल हेल्मनिथोस्पोरियम कार्बोनम के खिलाफ़ सक्रिय है, कम से कम प्रयोगशाला परीक्षणों में। मकई की कुछ किस्मों (प्रतिरोधी और संवेदनशील समान) की पत्ती के अर्क से लिए गए विभिन्न यौगिक कवक के लिए विषाक्त हो सकते हैं। डंठलों की सड़ांध से प्रभावित मकई के पौधों के गूदे से लिए गए कवक को भी पौधे के ज्ञात कवक का परजीवीकरण करता हुआ पाया गया है, जिसमें सी. कार्बोनम शामिल है।



            



              जैविक उपचार के साथ संयोजित निवारक उपायों के एकीकृत दृष्टिकोण पर हमेशा विचार करें। अतिसंवेदनशील पौधों पर, रेशम की शुरूआती प्रक्रिया से पहले, पत्तियों पर कवकनाशक का छिड़काव  संभवतः आवश्यक है।

            



              अपने बाज़ार से सहिष्णु या प्रतिरोधी किस्मों की खरीद करें। बीमारियों के विकास की निगरानी के लिए खेतों को साप्ताहिक आधार पर जाँचा जाना चाहिए। नाइट्रोजन और पोटेशियम सामग्री से उचित रूप से फसल को उर्वरित करना सुनिश्चित करें। अगर अतिसंवेदनशील फसलों का उपयोग कर रहे हैं, तो गैर-धारक फसलों के साथ घुमाएं (क्रॉप रोटेशन)। फसल कटाई के बाद मिट्टी में पौधे के मलबे को दफ़नाने के लिए जुताई भी आबादी को कम करने में मदद कर सकती है।.

            





  उत्तरी मकई की पत्तियों का कवक (लीफ़ स्पॉट) 

   Cochliobolus carbonum 





फफूंद





संक्षेप में





                नीचे की पत्तियों पर लंबे से लेकर अंडाकार या गोलाकार हल्के-भूरे रंग के घाव, जो अक्सर काले किनारों से घिरा होते हैं, दिखाई देते हैं। कुछ मामलों में, ये घाव पत्तियों के आवरण और बालियों को ढाकने वाली भूसी पर भी दिखाई दे सकते हैं। कभी-कभी दानों पर काले रंग की फफूंद भी नज़र आती है।.

              





होस्ट







मक्का















