

              ए. अराचिडिस पत्तियों पर पीले आभामण्डल से चारों ओर से घिरे छोटे, भूरे, अनियमित आकार के धब्बों को पैदा करता है। ए. टेन्युस्सिमा पत्तियों के शीर्ष स्थानों पर ‘v‘ आकार में क्षति करता है। बाद में, यह काला-भूरा क्षतिग्रस्त हिस्सा मध्यशिरा तक फैल जाता है और पूरी पत्ती एक कुम्हलाए हुए क्षतिग्रस्त स्थान के रूप में दिखाई देती है, भीतर की तरफ़ मुड़ जाती है और भुरभुरी (पत्ती का मुरझाना) हो जाती है। ए. ऑल्टर्नेटा द्वारा पैदा किए गए क्षतिग्रस्त स्थान छोटे, आकार में गोल से लेकर टेढ़े तक होते हैं तथा पूरी पत्ती पर फैल जाते हैं। ये पहले क्लोरोसिस से ग्रस्त और पानी सोखे हुए होते हैं, लेकिन जैसे-जैसे ये बढ़ते हैं, ये गल जाते हैं और समीत की शिराओं (लीफ़ स्पॉट और वीनल नेक्रोसिस) को भी प्रभावित करते हैं। केन्द्रीय हिस्से शीघ्रता से सूख कर बिखर जाते हैं, पत्ती को चिथड़ों जैसा स्वरूप प्रदान करते हैं, और इसके बाद पौधे से पत्तियाँ  झड़ने लगती हैं।

            



              ये रोग अल्टरनेरिया प्रजाती के तीन भूमि में पैदा होने वाले फफूंदों के कारण होते हैं। संक्रमित बीज इनोक्युलम के प्रमुख स्रोत हो सकते हैं। अगर उनका रोपण किया जाता है और पर्यावरणीय स्थितियाँ अनुकूल हैं, तो गभीर हानि हो सकती है। माध्यमिक स्तर का प्रसार हवा के बहने और कीटों के कारण होता है। 20° सें. से अधिक का तापमान, लंबे समय तक पत्ती का गीला रहना, और अत्यधिक नमी इस रोग के फैलने के लिए अनुकूल होते हैं। बरसात के बाद के मौसम के दौरान सिंचित मॅंगूफलियों की फसलों पर इस रोग का फैलाव बढ़ सकता है। इस रोग के घटित होने और इस रोग की गंभीरता के आधार पर, फलियों और भूसे की उपज में क्रमशः 22 प्रतिशत और 63 प्रतिशत की कमी आ सकती है।

            



              इन रोगों के लिए अभी तक किसी प्रकार का प्रभावी वैकल्पिक उपचार नहीं पाया गया है।



            



              अगर उपलब्ध हो, तो हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। रसायन के द्वारा नियंत्रण उपायों में मेन्कोज़ेब, कॉपर आक्सीक्लोराइड या कार्बेन्डेज़िम का पत्तों पर छिड़काव करना शामिल है।

            



              स्वस्थ पौध सामग्री या प्रमाणित रोगाणु-रहित बीजों से प्राप्त बीजों का उपयोग करें। इस रोग के प्रतिरोधी कल्टिवरों का उपयोग करें। खेतों से खर-पतवारों, इस रोग से प्रभावित होने वाले वैकल्पिक पौधों और स्वैच्छिक पौधों को हटा दें। रोगाणुओं के लिए जब भी स्थितियाँ  अनकूल हों, तब रोग के किसी प्रकार के चिन्ह के लिए खेत की जाँच करें। बीज की क्यारियों या खेतों में पाए गए संक्रमित पौधों को हाथ से उठाकर नष्ट कर दें। कम से कम तीन वर्षों के लिए इस रोग से प्रभावित नहीं होने वाली फसलों के साथ अपनी फसल का आवर्तन करें। जब पत्ते गीले हों, तब खेत में कार्य करने से बचें। किसी शेष रोगाणु से भूमि को मुक्त करने के लिए भूमि की गहरी जुताई करें।.

            





  मूँगफली में एल्टरनेरिया लीफ़ स्पॉट 

   Alternaria spp. 





फफूंद





संक्षेप में





                एल्टरनेरिया आरेचिडिस के कारण छोटे भूरे धब्बे हो जाते हैं, जिनके चारों ओर पीले रंग का आभामण्डल होता है। एल्टरनेरिया टेन्युस्सिमा पत्तियों के शीर्ष भागों पर काले-भूरे रंग में क्षति पहुँचाता है। एल्टरनेरिया ऑल्टर्नेटा को गले हए और भूरे क्षतिग्रस्त हिस्सों के द्वारा पहचाना जाता है जो बगल की शिराओं को प्रभावित करते हैं।.

              





होस्ट







मूंगफली















