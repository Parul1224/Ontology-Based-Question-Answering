

              इस फफूंद के कारण संक्रमित फल के छिलके पर गहरे-भूरे से लेकर काले, धॅंसे हुए धब्बे हो जाते हैं। आरंभिक लक्षण हरे फलों पर दिखाई देते हैं, और उन्हें गहरे-भूरे से काले दाल के आकार के काले, धॅंसे हुए क्षतिग्रस्त हिस्सों के साथ छिलके पर हल्के किनारों के द्वारा उन्हे पहचाना जाता है। पीले हो रहे फलों पर ये क्षतिग्रस्त स्थान विभिन्न आकारों के होते हैं और एक बड़ा धंसा हुआ काला धब्बा बनने के लिए मिल सकते हैं। उनके केन्द्र में संतरी से लेकर गेरूआ गुलाबी रंग की फफूंद पैदा हो जाती है। ये लक्षण फल के ऊपरी सिरे पर भी दिखने लग सकते हैं और ये किसी पूर्व के फूलों के संक्रमण के परिणामस्वरूप हो सकते हैं। प्रभावित फल समय से पूर्व पक सकते हैं, जिनमें गूदा सड़ता जाता है। पहले लक्षण तोड़े जाने के लंबे समय बाद, परिवहन या भण्डारण के दौरान भी दिखाई दे सकते हैं।

            



              एन्थ्राक्नोज़ कोलेटोट्रिचम म्यूसे फफूंद के कारण होता है, जो मृत या सड़ रही पत्तियों और फलों पर भी जीवित रहता है। इसके बीजाणु हवा, पानी और कीटों के साथ-साथ केलों से आहार ग्रहण करने वाले पक्षियो व चूहों द्वारा फैलाए जा सकते हैं। वे छिलके में मौजूद छोटे क्षतिग्रस्त स्थानों के ज़रिये प्रवेश करते हैं और बाद में उगते हैं और लक्षणों की अभिव्यक्ति करना आरंभ करते हैं। किसी संक्रमण के लिए अनुकूलनीय पर्यावरणीय स्थितियाँ बढ़ा हुआ तापमान, अधिक नमी और बार-बार होने वाली बरसातें होती हैं। ये लक्षण वृक्ष के गुच्छों पर पक रहे फलों में या तोड़ने के बाद भण्डारण के दौरान उत्पन्न हो सकते हैं। यह वह प्रमुख रोग है जो परिवहन व भण्डारण के दौरान केले के फलों की गुणवत्ता को प्रभावित करता है।

            



              उपज को एकत्रित करने के समय फलों का 10 प्रतिशत अरबी गोंद के साथ 1.0 प्रतिशत चिटोसन (चिटिन का एक उत्पाद) पर आधारित जैविक-कवकनाशक से फलों का उपचार दर्शाया गया है ताकि भण्डारण के दौरान आंशिक रूप से रोग का नियंत्रण किया जा सके। सिट्रिक के अर्क, ज़िगिबर ऑफिशिनेल राइज़ोम के अर्क के साथ-साथ एकेसिया एल्बिडा, पोलीएल्थिया लोन्जिफोलिया और क्लेरोडेन्ड्रम इनर्म की पत्तियों के तत्वों सहित रोगाणु को पनपने से रोकने में कुछ सफलता के साथ विभिन्न प्रकार के पौधे पर आधारित मिश्रणों को प्रयोग में लाया गया है। इन आशाजनक आँकड़ो का अभी भी ज़मीनी स्तर पर परीक्षा किया जाना शेष है। 2 मिनट के लिए 55° से. पर गर्म पानी में हरे फल को डुबोने से भी रोग के फैलने में कमी आती है।



            



              उगने के दौरान, केले के गुच्छों पर इंडोफ़िल एम 45  (0.25 प्रतिशत) या बेविस्टिन (0.05 प्रतिशत) का छिड़काव किया जा सकता है और बाद में किसी प्रकार से भी दूषित होने से बचाने के लिए उनको ढंक कर रखा जाता है। तोड़े जा चुके फलों को बेंज़िमिडाज़ोल युक्त कवकनाशकों में डुबोकर निकाला जा सकता है या उनपर इसका छिड़काव किया जा सकता है। फलों पर भोज्य-श्रेणी रसायन बुटीलेटेड हायड्रोक्सीएनिसोल (बीएचए) के आवरण में कवकनाशक की गतिविधि में वृद्धि करने की क्षमता हो सकती है।

            



              तोड़ने, पैकेजिंग करने और भण्डारण करने के दौरान केलों के ऊतकों को नुकसान से बचाएं। गुच्छों के दिखना शुरू होने के बाद उनको दूषित होने से बचाने के लिए उनपर प्लास्टिक की आस्तीनें चढ़ाएं। प्रोसेसिंग करने के स्थानों व भण्डारण केन्द्रों को साफ़ करें ताकि तोड़े जाने के बाद दूषित होने से बचाया जा सके। फलों को फफूंद के बीजाणुओं से मुक्त करने के लिए फलो को पानी से धोएं। सड़ रही पत्तियों और फूलों के बचे हुए भागों को हटाएं।.

            





  केले में होने वाला एन्थ्राक्नोज़ 

   Colletotrichum musae 





फफूंद





संक्षेप में





                संक्रमित फलों के छिलके पर गहरे-भूरे से काले रंग के धंसे हुए धब्बे दिखाई देते हैं। पीले हो रहे फलों पर, ये क्षतिग्रस्त स्थान एक बड़ा धंसा हुआ काला धब्बा बनने के लिए मिल जाते हैं। उनके केन्द्र में संतरी से लेकर गेरूआ गुलाबी रंग की फफूंद पैदा हो जाती है। प्रभावित फल समय से पूर्व पक सकते हैं, जिनमें गूदा सड़ता जाता है।.

              





होस्ट







केला















