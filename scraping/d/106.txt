

              टमाटर फलों के छिद्रकों के अंडे पीले-सफे़द से भूरे रंग के होते हैं, व्यास में 0.5 मिमी और फूलों की संरचनाओं और युवा पत्तियों के आसपास के समूहों में पाये जाते हैं। हेलिकोवरपा लार्वा पौधे के किसी भी ऊतक पर से अपना भोजन कर सकते हैं, लेकिन फूलों और फलों पर हमले की संभावना ज़्यादा होती है। वे प्रजनन संरचनाओं में छेद करते हैं, पौधे के अंदर से भोजन करते हैं, और गंभीर नुकसान पहुँचाते हैं। खाये हुए छेद के आसपास कीट मल दिखाई देता है। बैक्टीरिया और कवक के रूप में द्वितीयक रोगजनकों के विकास जैसे कि कवक तथा जीवाणु के द्वारा ऊतकों में सड़ांध पैदा होने लगती है। युवा फलों में लार्वा सुरंग बना देता है, और ये भी सड़ने ओर गिरने लगे जाते हैं।

            



              लार्वा अवस्था गहरी हरी से लाल काली रंगों के बीच रहती है, यह उसके खानपान तथा परिपक्व अवस्था पर निर्भर करती है। उनका शरीर काले धब्बों युक्त चित्तकबरा होता है, तथा काले रंग का सिर होता है। बाद में परिपक्व अवधि में, रेखाएँ और पट्टियां उनके शरीर पर विकसित हो जाती हैं। वयस्क आमतौर पर हल्के भूरे रंग के होते हैं, लगभग 35 मिमी लंबे होते हैं, और अपने पिछले पंखों के काले क्षेत्र पर छोटा हल्का धब्बा लिये होते हैं। इनका जीवन चक्र मौसम की स्थितियों से प्रभावित होता है। फल विकास की अवस्था के दौरान इनकी जनसंख्या शिखर पर होती हैं, जिसके परिणामस्वरूप उच्च उपज नुकसान होता है।

            



              ट्राइकोग्रामा वास्प्स अंडे के परजीवी होते है। माइक्रोप्लिटिस, हेटरोपेल्मा और नेटेलिया वास्प्स लार्वा के परजीवी होते हैं। परभक्षी  खटमल, चींटियाँ तथा मकड़ियाँ भी लार्वा पर हमला करती हैं। आप स्पिनोसेड, न्यूक्लियोपोलिहेड्रोवायरस, नीम तेल या बैसिलस थुरिंजेनसिस पर आधारित जैव कीटनाशक का भी उपयोग कर सकते हैं।



            



              यदि उपलब्ध हो, तो जैविक उपचार के साथ निवारक उपायों पर भी विचार करें। चुनिंदा कीटनाशक उपचार खेत को इनसे मुक्त करने का अच्छा विकल्प हैं, बिना उपयोगी कीटों को नुकसान पहुंचाए। आबादी को कम करने के लिए क्लोरनट्रेनिलिप्रोल, फ़्लुबैन्डीयामाइड और इंडॉक्सकार्ब कीटनाशकों का प्रयोग करें।

            



              प्रतिरोधी या सहिष्णु किस्मों का उपयोग करें। पौधे जल्दी उगाएं जिससे कीट की अत्यधिक आबादी से बचा जा सके। अधिक मात्रा में कीटों को पकड़ने के लिए जाल का प्रयोग करना चाहिए। फूलों और फलों के नुकसान को जाँचने के लिए पौधों पर अंडों की जांच करें। क्षेत्रों से संक्रमित पौधों को निकालें।.

            





  टमाटर फलों का छिद्रक 

   Helicoverpa armigera 





कीट





संक्षेप में





                अपने भोजन द्वारा फूलों तथा फलों को नुकसान, परन्तु पत्तियों को कम नुकसान। छेद प्रजनन सरंचनाओं तथा युवा फलों में हो जाते हैं। द्वितीयक रोगजनकों जैसे जिवाणु तथा कवक की वृद्धि होने लगती है, जो फलों तथा ऊतकों में सड़ांध को बढ़ाते हैं।.

              





होस्ट







टमाटर















