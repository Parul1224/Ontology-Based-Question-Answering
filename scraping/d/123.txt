

              कैल्शियम अभाव के लक्षण जल्दी बढ़ने वाले ऊतकों जैसे कि नई शाखाओं और पत्तियों में दिखाई देते हैं। नई शाखाएं बुरी तरह विकसित होती हैं और समय के साथ उनकी संख्या कम होती जाती है। आरम्भ में, नई या मध्यम पत्तियों में बेतरतीब रूप से बिखरे हुए हरित-हीन दाग़ दिखाई देते हैं। यदि इनका सुधार नहीं किया गया, तो ये नीचे या ऊपर की ओर मुड़ना शुरू कर देतीं हैं और इनके किनारे में धीरे-धीरे परिगलन तथा झुलसन दिखाई देने लगती है। परिपक्व या पुरानी पत्तियां आम तौर पर अप्रभावित रहतीं हैं। जड़ प्रणाली ठीक से विकसित नहीं होती तथा पौधों में नीचे झुकने की प्रवृति आने लगती है और विकास अवरुद्ध होता है। अत्यधिक अभाव की अवस्था में, फूल बंजर हो सकते हैं और बढ़ते पौधे की नई पत्तियाँ झुलसी हुआ हो सकतीं हैं तथा वे मर जातीं हैं। फल छोटे तथा बेस्वाद होते हैं तथा खिलने के अंत के समय तक उनमें सड़न भी देखी जाती हैं।

            



              कैल्शियम अभाव विकार का आम तौर पर पौधों के विकास के लिए प्रतिकूल परिस्थितियों से सम्बन्ध है। पोषक पदार्थ का ऊतकों तक परिवहन पानी के द्वारा होता है जो जड़ों द्वारा अवशोषित किया जाता है और जो बाद में पत्तियों द्वारा वाष्प बन उड़ जाता है, एक प्रक्रिया जिसे वाष्पीकरण कहते हैं। इस प्रकार अधिक वाष्पीकरण की दर वाले ऊतक अभाव से कम ग्रस्त होते हैं। इसके विपरीत, नई पत्तियों में, जो जल्द बढ़ती हैं तथा जिनमें पुरानी पत्तियों की अपेक्षा कम वाष्पीकरण होता है, सर्वप्रथम लक्षण दिखाई देते हैं। शुष्क तथा बलुही मिट्टी, जिनमे सूखा पड़ता है तथा पोषक तत्वों बह जाते हैं, अभाव के लक्षणों को उभारने में सहायक होतीं हैं। उच्च क्षारीयता तथा पोटैशियम या अमोनियम की अधिकता भी पौधे द्वारा कैल्शियम के ग्रहण किए जाने में अवरोध हो सकती हैं। अंत में, हवा में उच्च आर्द्रता, बाढ़ में मिट्टी का बह जाना, या जड़ों के रोग भी पानी के ऊतकों तक परिवहन को धीमा करते हैं और इसलिए कैल्शियम के अवशोषण में बाधा उत्पन्न करते हैं।

            



              छोटे किसानों या मालियों के लिए, बारीक़ पीसे हुए कुचले हुए अंडे के छिलकों को मृदु अम्ल (सिरका) के साथ मिला कर प्रयोग किया जा सकता है।जैविक पदार्थों को इसकी जलधारण क्षमता को बढ़ाने के  लिए मिट्टी में मिलाया जा सकता है। मिट्टी में कैल्शियम का अंश बढ़ाने के  लिए कम्पोस्ट या खाद का छिड़काव किया जा सकता है।



            



              कैल्शियम की आपूर्ति चूने के पानी (कैल्शियम कार्बोनेट), जिप्सम (कैल्शियम सल्फ़ेट) या तरल उर्वरकों के द्वारा की जा सकती है। डोलोमिटिक या अधिक कैल्शियम वाले चूने के पानी का उपयोग पौधों को कैल्शियम की आपूर्ति करने तथा मिट्टी के पी.एच. को संतुलित करने के लिए किया जा सकता है। चूने के पानी का प्रयोग रोपाई के तीन से चार महीने पहले किया जाना चाहिए। कैल्शियम के अच्छी तरह अवशोषण के लिए मिट्टी का भली प्रकार नम होना आवश्यक है। यदि पी.एच. संतुलित है, तो जिप्सम के प्रयोग की सलाह दी जाती है। कैल्शियम की विद्यमान न्यूनता को पूर्ण से घुलनशील कैल्शियम नाइट्रेट के नियमित रूप से पत्तियों पर छिड़काव से कम किया जा सकता है। हालांकि, पत्तियों पर छिड़काव पौधों के ऊतकों में कैल्शियम के बुरे परिवहन के कारण आंशिक रूप से ही प्रभावी होता है। कैल्शियम का छिड़काव उचित सिंचाई तथा उर्वरक प्रबंधन का विकल्प नहीं हो सकता।

            



              कैल्शियम अभाव के प्रति कम संवेदनशील प्रजातियों को चुनें। फसल के विकास का आदर्श स्तर पाने के लिए मिट्टी के पी.एच.,स्तर को उदाहरण के लिए मिट्टी की क्षारीयता के साथ जांचना न भूलें। फलों के  विकास के आरंभिक समय में अधिक नाइट्रोजन के उर्वरकों का आवश्यकता से अधिक प्रयोग न करें। मिट्टी की अपर्याप्त कैल्शियम उपलब्धता को कम करने के लिए अमोनियम आधारित उर्वरकों का उपयोग कम करें।यदि पौधों के समीप कार्य कर रहे हों, तो ध्यान रखें कि जड़ों को क्षति न पहुंचे। बार-बार पानी देने का ध्यान रखें लेकिन आवश्यकता से अधिक पानी न दें। पौधों के हरित अवशेष (भूसा, सड़ा हुआ बुरादा) या प्लास्टिक के अवशेष मिटी की नमी रोक के रखने में सहायता करते हैं।.

            





  क्यूकरबिट्स में कैल्शियम का अभाव 

   Calcium Deficiency 





कमी





संक्षेप में





                नई पत्तियों पर बेतरतीब ढंग से बिखरे हुए हरित-हीन धब्बे दिखाई देते हैं। यदि सुधार नहीं किया जाता है, तो पत्तियां मुड़ने लगतीं हैं और उनके किनारों पर धीरे-धीरे झुलसा हुआ अंश दिखने लगता है। फूल बंजर हो जाते हैं, तथा नई पत्तियों के उगने के  स्थान पर जला हुआ हिस्सा दिखता है। कैल्शियम की न्यूनता वाले पौधों के फल छोटे होते हैं और खिलने के अंत में उन पर सड़न दिखाई दे सकती है।.

              





होस्ट







कद्दू





खरबूज





खीरा





ज़ुकीनी















