

              यह संक्रमण वृक्ष की वृद्धि के किसी भी चरण में उत्पन्न हो सकता है और यह मुख्य रूप से पत्तियों पर दिखाई देता है। इसके शुरूआती लक्षणों में शिराओं के समानांतर निरंतर या बाधित धारियों की मौज़ाइक जैसी आकृतियाँ दिखाई देती है। पत्तियाँ नग्न दिखाई देने लग सकती हैं। समय के साथ, पत्ती की परत पूरी तरह से विकसित नहीं होती है और किनारे अनियमित रूप से घुमावदार दिखाई देते हैं और उनपर सड़े हुए धब्बे भी दिखाई दे सकते हैं। नई पत्तियों के आकार में कमी भी आ सकती है। पत्तों के आवरणों पर सड़े हुए हिस्से दिखाई दे सकते हैं और वे आगे लघु टहनियों और कलियों-कोंपलों में फैल सकते हैं। पुरानी पत्तियों पर काली या जामुनी रेखाओं के रूप में सड़न के चिन्ह दिखाई देते हैं। संक्रमित पौधे परिपक्व नहीं हो पाते हैं और गुच्छों का उत्पादन करने में अक्षम हो सकते हैं। फल हमेशा लक्षणों को नही़ दर्शाते हैं, लेकिन वे अक्सर आकार में छोटे दिखाई देते हैं और उनपर क्लोरोसिस से ग्रस्त रेखाएं या सड़े हुए हिस्से दिखाई देते हैं।

            



              ये लक्षण एक विषाणु के कारण उत्पन्न होते हैं। मुख्य संक्रमण अक्सर प्रत्यारोपण के रूप में पौधे की महीन जड़ों या अंकुरों जैसी संक्रमित पौध सामग्री के ज़रिये होता है। माध्यमिक संक्रमण के लिए एफ़िड की प्रजातियाँ कारक होती हैं और वे विषाणु के कणों को अन्य पौधों या खेतों तक पहुँचाती हैं। खीरे और टमाटर विषाणु के फैलने के संबंध में निष्क्रिय पौधे होते हैं, अर्थात्, वे बिना किसी लक्षण के उत्पन्न हुए विषाणु के कणों को आश्रय दे सकते हैं। इस संक्रमण के लिए बार-बार होने वाली बरसात जैसी मौसम की स्थितियाँ अनुकूल होती हैं, उदाहरण के लिए वर्षा-ऋतु के आरंभ होने के कई दिनों बाद या वर्षा-ऋतु के बाद के समय से अधिक फैलता है। केलों के पौधों के लिए यह रोग अत्यंत गंभीर होता है और इसके कारण उपज का भारी नुकसान हो सकता है।

            



              विषाणुओं से होने वाले रोगों का सीधे-सीधे कोई उपचार नही है, किन्तु एफ़िडो द्वारा फैलने वाले इस संक्रमण के खतरे को कम करना संभव है। एफ़िड की प्रजातियों के विरूद्ध विभिन्न प्राकृतिक शत्रुओं का प्रभावी ढंग से उपयोग किया जा सकता है, जैसे कि पेरासिटोइड, परजीवी या परभक्षी कीटों और फफूंद की प्रजातियाँ। एक दिन के लिए पौधे की महीन जड़ों या अंकुरों का 40° से. पर एक शुष्क गर्म उपचार भी संक्रमण के खतरे को कम करने में सहायक हो सकता है।



            



              हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। विषाणुओं से होने वाले रोगों का सीधे-सीधे कोई उपचार संभव नही है, किन्तु वैकल्पिक पौधों व कारकों में इसे कुछ हद तक नियंत्रित किया जा सकता है। अगर कीटनाशकों की आवश्यकता पड़े, तो पत्तों के झुंड पर छिड़काव करने के लिए डीमीटॉन-मिथाइल, डायमिथोएट और मेलाथियॉन से युक्त उत्पादों का उपयोग किया जा सकता है। कृपया ध्यान रखें कि इन सूचीबद्ध रसायनों का मानव के साथ-साथ पशुओं के स्वास्थ्य पर बहुत ज़हरीला प्रभाव हो सकता है।

            



              अगर उपलब्ध हों, तो ठोस क्वारंटीन उपायों का पालन करें। विश्वसनीय स्रोतों से प्राप्त स्वस्थ पौध सामग्री का उपयोग करें। वृक्षारोपण के दौरान पौधों की संवेदनशील प्रजातियों का रोपण नहीं करें। अपने पौधों या खेत में किसी प्रकार के रोग के चिन्हों और एफ़िड जैसे रोग कारकों की उपस्थिति की जाँच करें। जहाँ  केलों का रोपण किया गया है उसके नज़दीक टमाटर व खीरे के परिवार के पौधों, मकई, और जीनस पेनिकम व डिजिटेलिया की प्रजातियों जैसे वैकल्पिक पौधों की खेती नहीं करें। संक्रमित खेतों से एफ़िडों के प्रवेश करने पर रोक लगाने के लिए चार में से तीन क्यारियों में ब्राउन हेम (क्रोटेलेरिया जुन्सिया) जैसी अवरोधक फसलों को लगाएं। संक्रमित पौधों को खेत से हटाएं और उन्हें गाड़कर या जलाकर नष्ट कर दें। भिन्न खेतों के बीच अंकुरों या पौधों की महीन जड़ों को नहीं फैलाएं।.

            





  केले को प्रभावित करने वाला कुकुम्बर मोज़ाइक वायरस 

   CMV 





वाइरस





संक्षेप में





                पीले व हरे रंग की मोज़ाइक आकृतियाँ पत्तियों को एक धारीदार रूप प्रदान करती हैं। विकसित होती पत्तियों में किनारों पर टेढ़ापन और काले गले हुए ऊतक दिखाई देते हैं। पत्ती के खोलों और लघु टहनियों के आंतरिक ऊतकों पर सड़े हुए हिस्से दिखाई दे सकते हैं। संक्रमित पौधे परिपक्व होने या गुच्छों का उत्पादन करने के योग्य नहीं होते हैं। फल आकार में छोटे दिखाई दे सकते हैं और उनपर क्लोरोसिस के कारण बनने वाली रेखाएं या गलन दिखाई दे सकती है।.

              





होस्ट







केला















