

              संक्रमण आम तौर पर वनस्पति के बाद के चरण में होता है। आरम्भ में गोलाकार या असमान हरे पानी से भरे लाल-कत्थई किनारों वाले धब्बे पुरानी पत्तियों पर, कभी-कभी अलग छोटी पत्तियों पर दिखाई देते हैं। रोग के बाद के चरणों में, घाव कत्थई या धूप से झुलसे हुए से हो जाते हैं और डंठल,  तनों और नई फलियों पर धब्बे दिखाई देने लगते हैं। तनों और डंठलों पर भूरे उभार निकाल आते हैं। रुई जैसे कवक के विकास के कारण पत्तियों का आपस में चिपकना आम है। गंभीर संक्रमण से पत्तियों और फलियों में पाला और पतझड़ हो जाता है।

            



              राईज़ोक्टोनिया सोलानी कवक मिट्टी या पौधों के अवशेषों पर जीवित रहता है। यह वैकल्पिक धारकों, जैसे कि खर-पतवार पर सर्दियों में भी जीवित रहता है। उष्ण तापमान (25 से 32 डिग्री से.) तथा उच्च सापेक्ष आर्द्रता के लम्बे मौसम में यह कवक पौधों पर हवा और वर्षा के कारण अधिक फैलता है। ये पत्तियां आपस में चिपका देते हैं और पत्तियों की स्थानीय चटाई-सी बना देते हैं, जिससे पौधे को एक विशिष्ट पहचान मिलती है।

            



              जैविक कारक, पौधों के सत्त और सुगन्धित तेल संक्रमण को नियंत्रण में रखने में सहायक होते हैं। परजीवी कवक ट्राईकोडर्मा हार्ज़ियेनम राईज़ोक्टोनिया एरियल ब्लाइट से प्रतिद्वंदिता करते हैं। प्याज़, लहसुन और हल्दी के पौधों के सत्त कार्यक्षमता के इसी क्रम में कवक की बढ़त को रोकने में सहायक होते हैं। मेंथा, सिट्रोनेला, पेपरमिंट,पल्मारोसा, और जेरानियम के सुगन्धित तेल भी संक्रमण को रोक सकते हैं।



            



              हमेशा समवेत उपायों का प्रयोग करना चाहिए जिसमे रोकथाम के उपायों के साथ जैविक उपचार, यदि उपलब्ध हो, का उपयोग किया जाए। यदि कवकरोधकों का प्रयोग आवश्यक हो, तो फ्लुक्सापायरोक्साड वाले उत्पादों को पायराक्लोस्ट्रोबिन के उत्पादों के साथ मिला कर स्प्रे करना चाहिए। कवकरोधकों का प्रयोग एक मौसम में दो बार से अधिक नहीं करना चाहिए। उपचार का प्रयोग आरम्भ न करें यदि फसल पकने में 21 दिन से कम का समय हो।

            



              सहनशील प्रजातियों को लगाएं। हवा के अच्छी तरह आवागमन के लिए पौधों के मध्य पर्याप्त जगह छोडें। बीजों को बोये जाने वाली सतह तथा खेत को सावधानीपूर्वक तैयार कीजिये जिससे कीट न फैल सकें। गैर-धारक फसलों (मक्का तथा सोरगम) के साथ कम से कम 2 वर्षों तक चक्रीकरण की सलाह दी जाती है। खर-पतवार की अत्यधिक बढ़त को रोकें (खर-पतवार एक अन्य धारक का काम कर सकते हैं)। किसी भी प्रकार के बचे हुए कीट को दूर करने के लिए मिट्टी में गहरे तक जुताई करें।.

            





  राइज़ोक्टोनिया एरियल ब्लाइट 

   Rhizoctonia solani 





फफूंद





संक्षेप में





                पत्तियों पर असमान भूरे से हरे पानी से भरे हुए धब्बे होते हैं। ये धब्बे बढ़ कर लाल-कत्थई किनारों वाले गले हुए घाव से हो जाते हैं। ये घाव बढ़ कर डंठल, तने और फलियों के सिरे तक पहुँच सकते हैं। पत्तियां रुई जैसी कवक की बढ़वार से आपस में चिपक जाती हैं। पौधे पर कवक की आबादी के बसने से पत्तियां झड़ जाती हैं।.

              





होस्ट







सोयाबीन















