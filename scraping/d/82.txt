

              1-4 मिमी व्यास के छोटे-छोटे, पानी से लथपथ घाव पत्तियों पर दिखाई देते हैं। वे थोड़े-से उभरे हुए, कोणीय या सितारे के आकार के होते हैं। वे शुरुआती चरणों में हल्के पीले होते हैं, लेकिन बाद में वे बड़े होकर गहरे भूरे रंग के परिगलित नासूर जैसे धब्बे बन जाते हैं। जैसे-जैसे बीमारी बढ़ती है, पत्तियाँ पीली होकर गंभीर मामलों में गिर जाती हैं। शाखाएं, टहनियाँ और तने सूजे हुए घाव दिखाते हैं, जो बाद में गहरे भूरे रंग के हो जाते हैं। अंततः उन में दरारें पड़ जाती हैं, और उनके आंतरिक ऊतक दिखने लगते हैं और उनमें से चिपचिपा-सा पदार्थ रिसने लगता है। फलों पर गहरे भूरे या काले पानी से लथपथ घाव दिखते हैं, जो अक्सर फट जाते हैं और संक्रमित पदार्थ रिसने लगता है। कभी-कभी, गूदा और गुठली भी प्रभावित होते हैं। फलों के घाव और पौधों का स्राव कीट और अवसरवादी रोगजनकों को आकर्षित करता है जो सड़ांध को शुरु कर देता है।

            



              यह रोग जीवाणु, ज़ेन्थोमोनास सिट्री, की एक किस्म के कारण होता है। यह पत्तियों पर उपस्थित रंध्र (स्टोमाटा) और टहनियों और फलों पर लेंटिसेल्स के माध्यम से (गैस का आदान-प्रदान सुनिश्चित करने वाले दोनों अंग) पौधों में प्रवेश करता है। जीवाणु पेड़ के संक्रमित भागों में रहता है (पत्तियों में 8 महीने तक)। टहनियाँ पर नासूर फलों के संक्रमण का मुख्य कारण हैं। बरसात के दिनों में रोग का प्रसार तेज़ी से होता है, जिसमें हवा भी मदद करती है। पेड़ों या फलों के बीच सीधा संपर्क भी रोग फैलाता है।

            



              कॉपर यौगिकों युक्त (जैसे, कॉपर आक्सीक्लोराइड 0.3%) स्प्रे का युवा टहनियों पर हर 10-14 दिनों पर उपयोग प्रभावी साबित हुआ है। संक्रमित पेड़ों पर एसिनेटोबैक्टर बाउमानी जैसे जैव-नियंत्रण एजेंटों का छिड़काव प्रभावी रूप से एक्स. सिट्री की आबादी को कम कर सकता है।



            



              यदि उपलब्ध हो, तो जैविक उपचार के साथ निवारक उपायों के एकीकृत दृष्टिकोण पर हमेशा विचार करें। 20 दिनों के अंतराल पर स्ट्रिप्टोसाइक्लीन (0.2-0.3 मिली/1ली पानी) के दो स्प्रे फल संक्रमण को कम करते हैं। एग्रीमाइसीन-100 (0.2 मिली/1ली पानी) के घोल में फलों को डूबाना भी प्रभावी है। संक्रमित पेड़ों के तने में बाविस्टिन (1000 पीपीएम) के बाद प्लांटोमायसिन (200 पीपीएम) का इंजेक्शन लगाने से भी काम हो सकता है।

            



              रोपण और बोने के लिए केवल प्रमाणित अंकुरों और कीटाणुरहित औज़ारों का उपयोग करें। कुछ किस्में बैक्टीरियल कैंकर के प्रतिरोधी हैं, उनका रोपण करें। प्रारंभिक संक्रमण को रोकने के लिए आम के बागों की कुछ दूरी पर नर्सरी पेड़ लगाएं। संक्रमित आम पेड़ सामग्री के परिवहन से बचें। बाग के चारों ओर विंडब्रेक (हवा से बचाने के लिए लगाई गई कोई चीज़) का निर्माण करने से बीमारी से बचा जा सकता है।.

            





  आम के जीवाणु के कारण उत्पन्न नासूर (बैक्टीरियल कैंकर) 

   Xanthomonas citri pv. mangiferaeindicae 





बैक्टीरिया





संक्षेप में





                पत्तियों, तनों, शाखाओं और फलों पर पीले से गहरे भूरे रंग के पानी से भीगे घाव। पत्तियों के अलावा, बाकी अंगों में घाव बाद में परिगलित धब्बों के रूप में फैल सकते हैं, जो फटकर संक्रमित पदार्थ रिस सकते हैं।.

              





होस्ट







आम















