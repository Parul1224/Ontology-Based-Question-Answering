

              मैंगो शूट बोरर की इल्लियाँ नए विकसित हो रहे पुष्पक्रम और पत्तियों की कोमल मध्य शिराओं या नई टहनियों में घुस जाती हैं और नीचे की तरफ़ सुरंग बनाती हुई तने की ओर बढ़ती हैं। पौधों के प्रभावित अंग मुरझा जाते हैं और अवसरवादी रोगजनकों द्वारा द्वितीयक संक्रमण के लिए अतिसंवेदनशील हो जाते हैं। लार्वा काले सिर के साथ पारदर्शी पीला-हरा या भूरा होता है। यह नई टहनियों के नरम और कोमल ऊतकों पर भोजन करता है, और प्रेवश छिद्रों के पास प्रचुर मात्रा में कीटमल छोड़ता है। पौधों के अवशेषों और मिट्टी के ऊपरी हिस्से में भूरे रंगे के कोषस्थ देखे जाते हैं। आम और लीची इस कीट के केवल दो ज्ञात धारक हैं।

            



              पौधों के विभिन्न हिस्सों पर होने वाले नुकसान मुख्य रूप से लार्वा के भोजन के कारण होते हैं। वयस्क पतंगे भूरे-काले और 8-10 मिमी लंबे होते हैं। लंबे-से एंटीना के साथ उनका शरीर भूरे रंग की कील की तरह होता है। उनके फैले हुए पंख लगभग 15 मिमी के होते हैं। अग्र पंख, भूरे रंग के विभन्न रंगों में छांयांकित पट्टियाँ के साथ और पंख के किनारे पर एक फीके धब्बे के साथ, भूरे रंग के होते हैं। पिछले पंख सादे भूरे होते हैं। मलाई जैसे सफ़ेद रंग के अंडे तने और नई टहनियों पर दिखते हैं। 3-7 दिनों के बाद, लार्वा निकलकर लगभग 8-10 दिनों तक भोजन करते हैं, और फिर कोषस्थ धारण करते हैं। वयस्क बनकर निकलने के बाद वे आसानी से दूसरे पेड़ों और बागीचों में उड़कर पहुँच जाते हैं। बारिश और बढ़ी हुई आद्रता मैंगो शूट बोरर के विकास में मदद करती हैं, जबकि अपेक्षाकृत उच्च तापमान कीट के जीवन चक्र को रोकता है।

            



              जब संख्या कम होती है, तो पानी में लहसुन और मिर्च के पेड़ के अर्क को घोल कर उसका छिड़काव किया जा सकता है, जिससे इल्लियाँ दूर रहें और शूट बोरर के संक्रमण को कम किया जा सके।



            



              यदि उपलब्ध हो, तो जैविक उपचार के साथ निवारक उपायों के एकीकृत दृष्टिकोण पर हमेशा विचार करें। प्रभावित कलमों या अंकुरों को हटाएं और उन्हें 0.04% मोनोक्रोटोफ़ोस, 0.05% डायमिथोएट या 0.1% कार्बाराइल के साथ स्प्रे करें ताकि कीट को प्रभावी ढंग से नियंत्रित किया जा सके। मैंगो शूट बोरर को नियंत्रित करने के लिए फ़ेनवलरेट, परमेथ्रीन, पेन्थोएट, और क्वीनलफ़ोस युक्त कीटनाशकों का भी उपयोग किया जा सकता है।

            



              अंडों, लार्वा, पतंगे और कोषस्थ के लिए नियमित रूप से बाग की निगरानी करें। प्रभावित पौधों के हिस्सों की छँटाई करें और उन्हें जला दें या दफ़न करें।.

            





  आम की नई टहनियों का छिद्रक (मैंगो शूट बोरर) 

   Chlumetia transversa 





कीट





संक्षेप में





                पीली-हरी इल्लियाँ पेड़ों की नई टहनियों में घुस जाती हैं और नीचे की ओर सुरंग बनाना शुर कर देती हैं। नई टहनियाँ द्वितीयक रोगों के प्रति अतिसंवेदनशील हो जाती हैं और मुरझा सकती हैं। तनों और नई टहनियों पर मलाई जैसे सफ़ेद रंग के अंडे नज़र आते हैं।.

              





होस्ट







आम















