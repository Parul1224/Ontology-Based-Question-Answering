

              आम तौर पर, लक्षण कटाई पर मौजूद होते हैं, लेकिन यह रोग भंडारण के दौरान विकसित होता है। भंडारण के दौरान, आलू पर चांदी के रंग के धब्बे दिखाई देने लगते हैं, जो स्पष्ट किनारों के साथ गोलाकार में बढ़ते हैं। घाव बाद में जुड़ जाते हैं और ये भूरे रंग के हो सकते हैं, जो मैले आलूओं पर शायद ही नज़र आते हों। घावों की उपस्थिति आलू के प्रकार के आधार पर भिन्न होते हैं, अधिकतर त्वचा के प्रकारों के कारण। संक्रमित आलू की बाहरी त्वचा की परत नरम और झुर्रीदार होती हैं और अंत में छिल जाती है। अन्य रोगजनकों के साथ द्वितीयक संक्रमण हो सकता है।

            



              सिल्वर स्कर्फ़ बीजजनित कवक, हेल्मिनथोस्पोरियम सोलानी, के कारण होता है, जो लंबे समय तक कंदों पर जीवित रहता है और त्वचा को संक्रमित करता है। संक्रमण मिट्टी से, संक्रमित बीज कंदों के उपयोग से, या भंडारण कक्षों में पहले से उपस्थित बीजाणुओं से उत्पन्न हो सकता है। भंडारण के दौरान, 3 डिग्री सेल्सियस का तापमान और 90% से कम की सापेक्ष आर्द्रता रोग के विकास में बाधा डालती है। भंडारण के दौरान, कंदों पर संघनन का निर्माण (गर्म हवा का ठंडे कंदों से मिलना) समस्या को बढ़ाता है। हालांकि आलू खाने के योग्य होते हैं, उनका बाज़ार मूल्य काफ़ी कम होता है।

            



              प्राकृतिक जैविक उपचारों (हाइड्रोजन पेरोक्साइड) या जैविक उत्पादों (बैसिलस सब्टिलिस, लौंग का तेल) ने सिल्वर स्कर्फ़ से संक्रमण के जोखिम को कम करने में सीमित या कोई प्रभाव नहीं दिखाया है।



            



              यदि उपलब्ध हो, तो जैविक उपचार के साथ निवारक उपायों के एकीकृत दृष्टिकोण पर हमेशा विचार करें। रोपण या कटाई से पहले बीज आलू पर कवकनाशक का उपयोग संक्रमण को रोक सकता है। पाउडर के रूप में बेनोमोइल और थिबेंडेज़ोल को लगाने से अगले मौसम में या भंडारण के दौरान सिल्वर स्कर्फ़ की संभावनाएं कम हो सकती हैं।

            



              स्वस्थ पौधों या प्रमाणित स्रोतों से बीजों का उपयोग करें। सहिष्णु आलू किस्मों के बारे में पता करें। व्यापक रूप से क्रॉप रोटेशन (फसलों को घुमाना) करें। कंदों को जल्दी काट लेने से इसकी संभावना कम हो जाती है। कटाई के बाद स्वतः उगने वाले पौधों को नियंत्रित करें। औज़ारों और उपकरणों को दो फसलों पर काम करने के बीच में साफ़ और कीटाणुरहित करें। अच्छे वायु संचालन के साथ, निरंतर ठंडी और शुष्क स्थितियों में आलू को स्टोर करें। कटाई के बाद अच्छी स्वच्छता और मलबे को हटाने के उत्कृष्ट अभ्यास आवश्यक हैं।.

            





  आलू कंद की सतह पर चाँदी के रंग की रूसी (सिल्वर स्कर्फ़) 

   Helminthosporium solani 





फफूंद





संक्षेप में





                आलू कंदों पर भूरे स्पष्ट किनारों के साथ चाँदी के रंग के घाव। मैले आलूओं पर, इन लक्षणों को देखना कठिन हो सकता है। आलू की किस्मों की अलग-अलग त्वचा प्रकारों के कारण घाव व्यापक रूप से भिन्न होते हैं। अन्य रोगजनकों के साथ द्वितीयक संक्रमण हो सकता है।.

              





होस्ट







आलू















