

              ग्रीनहाउस व्हाइटफ़्लाई एक कीट है जो ग्रीन हाउसों में उगाई जाने वाली विभिन्न फसलों पर दिखाई देता है। वयस्क और लार्वा दोनों पौधों का रस चूस लेते हैं और पत्तियों, तनों और फलों पर एक चिपचिपा पदार्थ (हनीड्यू) छोड़ते हैं। ये गर्म वातावरण में पनपते हैं, इसीलिए ज़्यादातर घर के बाहर के पौधों को कोई दिक्कत नहीं होती। प्रभावित पौधा जब हिलता है तो छोटी-छोटी सफ़ेद मक्खियाँ पूरे पौधे पर फैल जाती हैं। पत्तियों के नीचे अंडे पड़े रहते हैं। लार्वा चपटे, अंडाकार और हरे रंग के होते हैं। हनीड्यू के कारण काली फफूंद हो जाती है।

            



              ग्रीनहाउस सफ़ेद मक्खी हर दिन पत्तियों के नीचे 2 से 7 अंडे देती है। अंडों की मात्रा और लार्वा और मक्खियों का विकास तापमान पर निर्भर करता है। गर्म सूखे मौसम में मक्खियाँ अधिक पनपती हैं। लार्वा अंडों से निकलने के बाद पौधों का रस चूस लेता है और फिर प्यूपा धारण कर लेता है। वयस्क सफ़ेद मक्खियाँ परपोषी पौधे पर खाये बिना कुछ दिन से ज़्यादा नहीं जी सकतीं। इसलिए जंगली घास पर नियंत्रण इन्हें कम करने का अच्छा तरीका है।

            



              गर्म तापमान पर पैरासिटोइड वेस्प्स एन्केशिया फ़ोर्मोसा और एरेटमोसीरस एरेमिकस कीट के खिलाफ़ प्रभावी होते हैं। ठंडे मौसम में उपचार प्रभावी नहीं है। शिकारी बीटल जैसे डेल्फेस्टस प्रजाति या लेसविंग लार्वा भी यही काम करते हैं। उच्च आर्द्रता की स्थिति में कवक रोगजनक वर्टिसीलियम लेसेनी और पेसिलोमायसस फ्यूमोसोरोसियस उपयोगी नियंत्रण एजेंट हो सकते हैं। पौधों से लिए गए अर्क (नीम तेल) या कीटनाशक साबुन का बार-बार स्प्रे भी इसमें मदद कर सकते हैं।



            



              हमेशा उपलब्ध जैविक उपचार के साथ बचाव के उपाय भी साथ में करें। संपर्क कीटनाशकों, जैसे डेल्टामैथ्रिन, लैम्ब्डा-साइहेलॉथ्रिन, साइपरमेथ्रीन, पयरेथ्रिंस, या सर्फेक्टेंट्स और पोषक तत्वों के मिश्रण वाले उत्पादों के साथ बार-बार स्प्रे करने से संक्रमण को कम किया जा सकता है।

            



              नए पौधे खरीदते समय या ट्रांसप्लांट के समय सफ़ेद मक्खी का ध्यान रखें। यूवी-सोखने वाली ग्रीनहाउस प्लास्टिक की फिल्म संक्रमण को कम कर सकती है। संक्रमण के शुरुआत में, पीला चिपचिपा जाल लगायें ताकि ये कम फैले। गर्म और शुष्क स्थितियों से बचें। ग्रीनहाउस के अंदर और चारों ओर जंगली घास को कम करें। परपोषी पौधों को बारी-बारी से निकालें। ग्रीनहाउस को संभावित सफ़ेद मक्खियों की बस्तियों से बचाने के लिए गर्म तापमान पर छोटी-छोटी जुताई करना ही काफ़ी है। संतुलित खाद दें। पौधे काटने के बाद ग्रीनहाउस से पौधे के अवशेषों को निकालें।.

            





  ग्रीनहाउस (हरितगृह) व्हाइटफ़्लाई 

   Trialeurodes vaporariorum 





कीट





संक्षेप में





                पत्तियों के नीचे छोटी सफ़ेद मक्खियाँ और अंडे। हनीड्यू, काली फफूंद। ग्रीनहाउस में पौधों को प्रभावित करता है।.

              





होस्ट







कद्दू





खीरा





ज़ुकीनी





टमाटर





मिर्च





मूंगफली















