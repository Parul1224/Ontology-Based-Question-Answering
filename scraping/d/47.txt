

              पत्तियों के झुलसने के रोग से जुड़े लक्षण विकास के चरण, विभिन्नता तथा पौधों के घनत्व के अनुसार बदलते हैं | अधिकांश मामलों में, पत्तियों के शीर्ष या किनारों से आरम्भ होते हुए भूरे-हरे, पानी से भरे हुए घाव बनने शुरू हो जाते हैं | बाद में, घाव बढ़ते जाते हैं और पत्तियों के शीर्ष या किनारे से आरम्भ होते हुए हलके धूप में जले हुए से तथा गहरे कत्थई रंग के एक के बाद एक धारीदार नमूने बनाते हैं | घावों के लगातार बढ़ते जाने के कारण पत्तियों के बड़े हिस्से को हानि पहुँचती है | प्रभावित क्षेत्र सूख जाता है जिसके कारण पत्ती झुलसी हुई दिखाई देने लगती है | कुछ देशों में, घाव कभी-कभी ही धारीदार नमूने में बढ़ते हैं तथा सिर्फ झुलसने का लक्षण ही दिखाई देता है |

            



              रोग का विकास प्रायः मौसम में देर से विकसित पत्तियों पर होता है और आर्द्र मौसम, नाइट्रोजन  उर्वरक की अधिक मात्रा तथा पौधों के बीच की कम जगह इस रोग के बढ़ने में सहायक होती है | नाइट्रोजन की मात्रा 40 किग्रा/हे तथा इससे अधिक होने पर पत्तियों के झुलसने की अधिक घटनाएं होती हैं | यह घाव रहित पत्तियों की अपेक्षा घाव लगी हुई पत्तियों में अधिक तेज़ी से फैलता है | संक्रमण का स्त्रोत बीज तथा पूर्ववर्ती फसल के अवशेष होते हैं | पत्तियों के झुलसने से पत्तियों के धब्बे वाले रोग का अंतर पता करने के लिए कटी हुई पत्तियों को साफ़ पानी में 5-10 मिनट के लिए डुबो दें, यदि कोई रिसाव नहीं होता है तो यह पत्तियों का झुलसना ही है |

            



              इस रोग के विरुद्ध अब तक कोई वैकल्पिक उपचार उपलब्ध नहीं है |



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | बेनोमिल, कार्बेन्डाज़िम, क्विटोज़ेन तथा थियोफेनेट-मिथाइल का एक बीजों को भिगो कर किये गए उपचार में प्रयोग करने से एम. एल्बेसेन्स का संक्रमण कम होता है | खेतों में, बेनोमिल, फ़ेंटिन एसिटेट, एडिफ़ेंपोस तथा वैलिडामाइसिन का पत्तियों पर छिडकाव करने से पत्तियों के झुलसने को काफी हद तक कम किया जा सकता है | केप्टाफोल, मेन्कोज़ेब, तथा कॉपर ऑक्सीक्लोराइड का पत्तियों पर उपयोग भी इस कवक रोग के प्रकोप को कम करता है | इन रसायनों का मेल भी कारगर रहता है |

            



              जब उपलब्ध हों, प्रतिरोधक प्रजातियों का प्रयोग करें | पौधों के बीच की दूरी को थोड़ा और बढ़ा दें | मिट्टी में सिलिकॉन के स्तर को बरक़रार रखने के परिणामस्वरूप अधिक उपज तथा रोग में कमी होती है | नाइट्रोजन की अत्यधिक उच्च दर के प्रयोग से बचें | जुताई के समय नाइट्रोजन का किस्तों में उपयोग करें | खेत से खर-पतवार तथा संक्रमित चावल  के पौधों को हटा दें |.

            





  चावल की पत्तियों का झुलसना 

   Monographella albescens 





फफूंद





संक्षेप में





                पत्तियों के शीर्ष से आरम्भ होने वाले हलके धूप में जले हुए से तथा गहरे कत्थई रंग के एक के बाद एक धारीदार नमूने के घाव उत्पन्न  होते हैं | घावों के लगातार बढ़ने से पत्तियों के किनारे पर झुलसाव आ जाता है |.

              





होस्ट







धान















