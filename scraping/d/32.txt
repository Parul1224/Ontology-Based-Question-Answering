

              आरम्भ में, निचली पतियों पर, कभी-कभी पीले आभामंडल के साथ धूप में जले हुए, बिखरे दाग़ दिखाई देते हैं | पत्तियों के निचली ओर, ये धब्बे बाद में बढ़ जाते हैं और 4 मिमी व्यास तक के काले, उठे हुए, चूर्ण जैसे घावों में विकसित हो जाते हैं | रोग की बाद की अवस्थाओं में, घाव परिगलित हो जाते हैं तथा पत्ती के बड़े भाग को घेर लेते हैं | अत्यधिक संक्रमण या अन्य कवकीय कीटों के साथ सह-संक्रमण होने पर, रोग ग्रस्त पत्तियां गिर जाती हैं जिसके कारण प्रभावित वृक्ष की जीवन शक्ति में ह्रास होता है | रोगग्रस्त फल पर, हालांकि पत्तियों की अपेक्षा कम मात्रा में, काले कवकीय दाग वाले केंद्र के सतही, हल्के कत्थई, असमान घाव दिखाई देते हैं | विकास की आरंभिक अवस्था में फलों के संक्रमित होने पर उनका असमय गिरना प्रारम्भ हो जता है | घावों के बावजूद, फल के गूदे पर सड़न का कोई चिन्ह नहीं दिखता |

            



              लक्षण कवक एस्पेरीस्पोरियम केरिके के कारण होते हैं | यह मुख्यतः मध्य अमरीका तथा दक्षिणी अमरीका केपश्चिमी भागों के साथ-साथ पूर्वी अफ्रीका में भी पाया जाता है | पत्तियाँ और फल दोनों ही प्रभावित होते हैं तथा लक्षणों में फसल के प्रकार और वातावरण की परिस्थितियों के अनुसार बदलाव होता है | रोग निचली पत्तियों पर और नम, आर्द्र मौसम में अधिक तीव्र होता है | पपीता ही इस कीट का एकमात्र ज्ञात धारक है तथा प्रायः इसका असर कम होता है क्योंकि फलों पर इसके लक्षण आम तौर पर सतही रहते हैं | फिर भी, रोग फलों की गुणवत्ता में ह्रास लाता है |

            



              माफ़ कीजियेगा, हम एस्पेरीस्पोरियम केरिके  के विरुद्ध कोई वैकल्पिक उपचार नहीं जानते हैं  | यदि आप ऐसा कुछ जानते हैं जो हमें इस रोग से मुकाबला करने में सहायता कर सके, तो कृपया हमसे संपर्क करें | हम आपकी प्रतीक्षा में हैं |



            



              हमेशा समवेत उपायों का प्रयोग करना चाहिए, जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए  | अत्यधिक संक्रमण होने पर पत्तियों पर प्रयोग किये जाने वाले कवकरोधक जैसे कि डिथियोकार्बामेट्स का छिड़काव प्रभावी हो सकता है |

            



              रोगग्रस्त पौधों के अंगों या गिरे हुए फलों को हटा दें और नष्ट कर दें |.

            





  पपीते का काले धब्बे का रोग 

   Asperisporium caricae 





फफूंद





संक्षेप में





                आरम्भ में, निचली पतियों पर धूप में जले हुए, बिखरे दाग़ दिखाई देते हैं | पत्तियों के निचली ओर, ये धब्बे बाद में बढ़ जाते हैं और काले, उठे हुए, चूर्ण जैसे घावों में विकसित हो जाते हैं | रोगग्रस्त फल पर काले कवकीय दाग वाले केंद्र के सतही, हल्के कत्थई, असमान घाव दिखाई देते हैं | घावों के बावजूद, फल के गूदे पर सड़न का कोई चिन्ह नहीं दिखता |.

              





होस्ट







पपीता















