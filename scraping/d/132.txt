

              संक्रमण वनस्पति के उगने, फूलों के खिलने के चरण के दौरान, और फसल काटने के बाद भी हो सकता है। विशिष्ट रूप से, वयस्क पतंगे क्षतिग्रस्त और लटके हुए पौधों की ओर आकर्षित होते हैं। खाने के कारण होने वाली हानि केवल लार्वा के कारण होती है, जो सामान्य रूप से पौधों के सड़ रहे हिस्सों से आहार ग्रहण करते हैं। अवशेषों को खाने के बाद, वे पौधों के स्वस्थ हिस्सों (जड़ें, टहनियाँ, लघु टहनियाँ, डंठल और फल) को खाना आरंभ करते हैं। बीजों पर भी हमला हो सकता है। अधिक सामान्य रूप से, बाद के चरणों में इस विनाशकारी पतंगे का पता चलता है। पौधों के गूदेदार हिस्सों को पूरी तरह से खोखला कर दिया जाता है तथा पत्तियाँ लटकी हुई दिखाई देती हैं। विपरीत स्थितियों में इसके कारण पतझड़ हो सकता है तथा पौधा गिर सकता है।

            



              ये लक्षण ओपोगोना साक्केरी प्रजातियों के लार्वा के कारण दिखाई देते हैं। ये पतंगे निशाचर होते हैं। उनका शरीर चमकीले भूरे रंग का होता है, उनका आकार करीब 11 मि.मी. का होता है, तथा उनके पंख 18-25 मि.मी. तक फैलते हैं। आगे के पंख, कभी-कभी एक लंबी गहरी धारी के और नरों में गहरे भूरे रंग के धब्बों के साथ, एक समान रूप से भूरे होते हैं। पीछे के पंख, धब्बेदार किनारों के साथ, भूरे-काले और चमकीले होते है। मादा पौधों के ऊतकों के क्षतिग्रस्त हिस्सों या उनमें मौजूद दरारों में करीब 50-200 अंडे 5 सूमहों में देती है। करीब 12 दिनों के बाद सफेद या हल्के हरे रंग का थोड़ा-सा पारदर्शी लार्वा अंडे से बाहर आता है। लार्वा का सिर दोनो ओर आॅंख जैसे चिन्ह के साथ चमकीले लाल या भूरे रंग का होता है। लार्वा करीब 50 दिनों के भीतर करीब 26 मि.मी. तक बढ़ता है। उसके बाद वे खाने की सुरंग के सिरे के अंतिम भाग में प्यूपा बनाते हैं। और अतिरिक्त 20 दिनों के बाद, वयस्क पतंगों की एक नई पीढ़ी अंडों से बाहर आती है। इस विकास प्रक्रिया के लिए ठंडा तापमान (करीब 15° से.) तथा सूखा मौसम अत्यंत अनुकूल होता है। यह अवधि गर्म मौसम में कम हो सकती है।

            



              ग्रीनहाउस प्रयोगों में, स्टीनेर्नेमा फ़ेल्टे, हेटेरोर्हेब्डिटिस बेक्टेरोफ़ोरा और हेटेरोर्हेब्डिटिस हेलियोथिडिस जैसे गोल कीड़ों (नेमाटोडों) को लार्वा के विरूद्ध प्रभावी पाया गया था।



            



              हमेशा जैविक उपचारों के साथ सुरक्षात्मक उपायों के संयुक्त दृष्टिकोण पर विचार करें। अगर कीटनाशकों की आवश्यकता पड़ती है, तो पत्तों के झुंड पर किए जाने वाले छिड़कावों (फोलियर) या झाड़ने के साधनों के रूप में इमिडाक्लोप्रिड या कार्बेरिल युक्त उत्पादों का उपयोग किया जा सकता है। कृपया यह ध्यान में रखें कि इन सूचीबद्ध रसायनों का मानव के साथ-साथ पशुओं के स्वास्थ्य पर ज़हरीला प्रभाव हो सकता है।

            



              स्वस्थ बीजों तथा पौध सामग्री का उपयोग करें। कीट के किसी भी प्रकार के चिन्ह की उपस्थिति हेतु पौधों या खेतों की नियमित रूप से जाँच करें। संक्रमण को रोकने के लिए हाथ से चुनकर संक्रमित पौधों या पौधों के हिस्सों को नष्ट कर दें। पौधे के सूखे हिस्सों को हटाकर नष्ट कर दें क्योंकि वे संक्रमण का स्रोत हो सकते हैं। जुताई/उगाने के दौरान ध्यानपूर्वक हाथ लगाना सुनिश्चित करें और पौधों को यंत्रों से होने वाली क्षति से बचाएं।.

            





  बनाना मोथ 

   Opogona sacchari 





कीट





संक्षेप में





                खाने के कारण हुई हानि जड़ों, टहनियों, लघु टहनियों, डंठलों और फलों पर दिखाई देती है। पौधों को पूरी तरह से खोखला किया जा सकता है। पत्तियाँ लटकी हुई दिखाई देती हैं और वे गिर सकती हैं, जिसके कारण असमय पतझड़ हो सकता है।.

              





होस्ट







केला















