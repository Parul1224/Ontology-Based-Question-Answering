

              बोटरीयोस्फ़ेरिया रोडिना कवक के आम के वृक्षों के संक्रमण के लक्षण सूखी टहनियाँ के रूप में प्रकट होते हैं और इससे पत्तियाँ पूरी तरह झड़ सकती हैं। रोग के पहले चरण के दौरान, छाल फीकी और गाढ़े रंग की हो जाती है। उसके बाद, आधार पर युवा टहनियां सूखने लगती हैं, और ये बाहर की तरफ़ फैलता है जब तक कि पत्तियों प्रभावित नहीं हो जाती। जब शिराएं भूरे रंग की हो जाती हैं, तो पत्तियां ऊपर की तरफ मुड़कर अंततः पेड़ से गिर जाती हैं। शीर्षारंभी क्षय के अंतिम चरणों में, टहनियाँ और शाखाएं गोंद जैसा पदार्थ स्रावित करती हैं। प्रारंभ में, गोंद की छोटी बूंदें दिखाई देती हैं, लेकिन जैसे-जैसे रोग बढ़ता है, पूरी शाखा या तना इससे ढक जाता है। गंभीर मामलों में, वृक्ष की छाल या पूरी शाखाएं मर जाती हैं और उनमें दरारें आ जाती हैं।

            



              बोटरीयोस्फ़ेरिया रोडिना लंबे समय के लिए पौधों के परिगलित ऊतकों में जीवित रहता है। यह आम के पेड़ों के तने और शाखाओं में उपस्थित घावों के माध्यम से उसकी संवहनी प्रणाली पर हमला करता है। संक्रमण कैसे फैलता है, इसके बारे में पूरी तरह से जानकारी नहीं है। संभव प्रविष्टि बिंदुओं में शामिल हैं, कीड़े (भृंग) या खेती का काम करते समय यंत्रों द्वारा उत्पन्न घाव। संक्रमण का प्राथमिक स्रोत टहनियों की मृत छाल में उपस्थित बीजाणु हो सकते हैं। वे बढ़ते मौसम के दौरान पेड़ पर रहते हैं और कटाई की अवधि के दौरान फैलते हैं। लौह, ज़िंक और मैंगनीज़ की कमी रोग के फैलने में मदद कर सकता है। पानी और ठंड तनाव भी इस बीमारी से संबंधित है। बीमारी वर्ष के किसी भी समय हो सकती है, लेकिन विकास के बाद के चरणों में यह सबसे अधिक दिखती है।

            



              संक्रमित पेड़ के हिस्सों को निकालें और तुरंत नष्ट करें। इसके अलावा, रोगजनक के पूर्ण उन्मूलन को सुनिश्चित करने के लिए आसपास की स्वस्थ शाखाओं को भी काट दें।



            



              छंटाई के बाद, घावों पर 0.3% की सांद्रता में कॉपर आक्सीक्लोराइड लगाएं। पेड़ों पर संक्रमण दर को कम करने के लिए बोर्डो मिश्रण को वर्ष में दो बार लगाएं। थिओफ़ेनेट-मिथाइल युक्त कवकनाशक स्प्रे बी. रोडिना के खिलाफ़ प्रभावी साबित हुए हैं। पेड़ों पर बिफ़ेंथ्रिन या परमेंथ्रिन लगाकर छाल के भृंगों या इल्ली छिद्रकों को नियंत्रित करें।

            



              अपने पेड़ों को स्वस्थ रखें और उन्हें नियमित रूप से पानी दें। ऐसे क्षेत्रों में पौधे न लगाएं जहाँ ठंड तनाव की या पोषक तत्वों की कमी की संभावना का पता हो। प्रारंभिक चरणों में, संभावित संक्रमण की पहचान करने के लिए नियमित रूप से बगीचे की निगरानी करें। पेड़ों को नुकसान और घाव पहुँचाने से बचें, क्योंकि ये कवक के लिए प्रमुख प्रविष्टि बिंदु हैं। बगीचे से मृत पेड़ की सामग्री तुरंत निकालें। संतुलित उर्वरीकरण कार्यक्रम का उपयोग करें।.

            





  आम का शीर्षारंभी क्षय रोग (डायबैक) 

   Botryosphaeria rhodina 





फफूंद





संक्षेप में





                पेड़ की छाल और टहनियों का गाढ़े रंग का होना और मुरझाना, जो बाहर की ओर फैलता रहता है। पत्तियां सूख जाती हैं और भूरे रंग की हो जाती हैं, जिसके परिणामस्वरूप पतझड़ जैसी स्थिति होती है। गोंद जैसा स्राव प्रारंभिक रूप में बूंदों के रूप में होता है, और बाद में वृक्ष पर नीचे की ओर बहने लगता है।.

              





होस्ट







आम















