

              पोटैशियम न्यूनता के लक्षण सबसे पहले पुरानी पत्तियों पर दिखाई देतीं हैं। पत्तियों के किनारों तथा सिरों पर हलकी हरित हीनता दिखाई देती है। पत्ती की सतह कुछ हलकी पड़ने लगती है, किन्तु मुख्य शिरा गहरी हरी रहती है (अन्तः-शिरा हरित हीनता) | यदि उपचार नहीं किया गया, तो हरितहीन धब्बे सूखे, चमड़े जैसे रंग के या झुलसे (परिगलन) हुए हो जाते हैं जो बाद में बढ़ कर पत्तियों के किनारों से मध्य तक फैल जाते हैं। नई पत्तियां छोटी तथा सूखी रह जातीं हैं जो बंधी हुई सी दिखाई देतीं हैं। फल प्रायः भूरे या धब्बेदार दिखाई देते हैं और समान रूप से विकसित नहीं होते हैं। एक विशेष लक्षण उनका क्लब जैसा आकार है जिसमे तने का सिरा संकरा तथा फल का सिरा फूला होता है। पौधा छोटे पोर के साथ अविकसित होता है जो आसानी से झुक सकता है। हालाँकि न्यूनता ग्रस्त पौधे का विकास बहुत अधिक प्रभावित नहीं होता लेकिन उपज तथा फलों की गुणवत्ता प्रायः काफी कम हो जाती है।

            



              क्युकरबिट्स प्रजाति के पौधे फसलों में अनोखे होते हैं क्योंकि उन्हें नाइट्रोजन की अपेक्षा अधिक पोटैशियम की आवाश्यकता होती है। मिट्टी में पोटैशियम के कम  भण्डार या पौधों को कम मात्रा में उपलब्ध होने के कारण न्यूनता पाई जाती है। कम पी.एच. वाली मिट्टी तथा कम जैविक सामग्री वाली बलुही या हलकी मिट्टी इस पोषक तत्व के बह जाने या सूखा पड़ने के प्रति संवेदनशील होतीं हैं तथा इसी कारण से समस्या दे सकतीं हैं। गर्म तापमान में ये लक्षण तेज़ी से बढ़ते हैं। सूखे की अवस्था में पौधों को पानी तथा पोषक तत्वों की पहुँच बाधित होती है। अधिक सिंचाई तथा भारी वर्षा जड़ों के क्षेत्र से पोषक तत्वों को बहा ले जा सकते हैं और न्यूनता पैदा कर सकते हैं। फोस्फोरस, मैग्नीशियम और लोहे का अधिक स्तर भी पोटैशियम से प्रतिस्पर्धा कर सकता है। यह पोषक तत्व पानी के परिवहन, ऊतकों की स्थिरता  तथा वातावरण से गैसों के आदान-प्रदान में महत्वपूर्ण भूमिका निभाता है। पोटैशियम के अभाव वाले पौधे सूखे, क्षारीयता, पाले के तनाव तथा रोगों के प्रति अधिक संवेदनशील होते हैं।

            



              वर्ष में कम से कम एक बार मिट्टी में पशु खाद या पौधों की घास के रूप में जैविक पदार्थों का समावेश किया जाना चाहिए। लकड़ी की  राख में पोटैशियम की अधिक मात्रा होती है। अम्लीय मिट्टी में चूने के प्रयोग से कुछ मिट्टियों में बहाव रोकने से पोटैशियम के प्रतिधारण को बढ़ाया जा सकता है।



            



              बाज़ार में अनेकों प्रकार के पोटैशियम उर्वरक उपलब्ध हैं। सबसे अधिक प्रयोग किया जाने वाला उत्पाद पोटैशियम नाइट्रेट है। अन्य खनिज उर्वरकों में पोटैशियम क्लोराइड, पोटैशियम सल्फेट और मोनोपोटैशियम फोस्फेट हैं। यह हमेशा ध्यान रखें कि सिर्फ एक संतुलित उर्वरक कार्यक्रम के द्वारा ही पौधों के अभीष्ट स्वास्थ्य और बढ़ी उपज को प्राप्त किया जा सकता है। पोटैशियम उर्वरकों का प्रयोग मिट्टी में रोपाई से पहले किया जाना चाहिए। आवश्यक दर का निर्धारण करने के लिए मिट्टी की जांच की जा सकती है। पत्तियों पर छिड़काव कम प्रभावी होता है तथा पत्तियों को जला भी सकता है।

            



              ऐसी प्रजातियाँ उपजाएं जो पोटैशियम को ग्रहण करने में अधिक कुशल हों। पौधों को नियमित पानी दें तथा खेतों को पानी से भरा रखने से बचें। अत्यधिक अम्लीय या क्षारीय मिट्टी के कारण प्रायः छोटी-बड़ी न्यूनता उभरती हैं। इष्टतम रेंज प्राप्त करने हेतु मिट्टी और चूने के पीएच की जांच करें, यदि आवश्यक हो। खाद या घास-पात के रूप में मिट्टी में जैविक पदार्थ जोड़ें। पौधों के लिए उचित पोषक तत्वों की आपूर्ति के लिए उर्वरकों का संतुलित उपयोग सुनिश्चित करें।.

            





  क्युकरबिट्स में पोटैशियम का अभाव 

   Potassium Deficiency 





कमी





संक्षेप में





                पुरानी पत्तियों का किनारों से मध्य की ओर पीला पढ़ना तथा झुलसना। फल पूर्ण रूप से विकसित नहीं होते तथा देखने में भूरे या धब्बेदार हो सकते हैं। छोटे पोर, झाड़ियों जैसे तथा अवरुद्ध विकास वाले पौधे।.

              





होस्ट







कद्दू





खरबूज





खीरा





ज़ुकीनी















