

              नींबू का एन्थ्राक्नोज़ फूलों, नई पत्तियों तथा फलों को प्रभावित करता है, तथा घाव छोटे धब्बों से होते हैं जो बढ़ कर बड़े हिस्से को ढक लेते हैं | पत्तियाँ और फल प्रायः गिर जाते हैं और पल्लव मर जाते हैं, जिसके कारण “विदरटिप” के लक्षण दिखाई देते हैं | पत्तियों पर लक्षण परिगलित धब्बों के रूप में दिखाई देते हैं, जो परिगलित भाग के गिर जाने पर चोट के कारण हुए छिद्र का आभास देते हैं | अत्यधिक संक्रमण होने पर पत्तियाँ तथा पूरी नई टहनियाँ पूर्ण रूप से घाव से ढक जाती हैं और गिर जाती हैं | इसके साथ ही, टहनियों के सिरे भीतर ही मर जाते हैं और पत्तियों में विकृति भी हो सकती है | नए फलों में संक्रमण होने के कारण आम तौर पर फल असमय गिर जाते हैं | देर से हुए संक्रमण में जो घाव उत्पन्न होते हैं, वे प्रायः बड़े और गहरे होते हैं और इनके साथ ही फलों में विकृति भी होती है |

            



              इस रोग का व्यापक रोग-विज्ञान अभी पूरी तरह पढ़ा नहीं जा सका है | नींबू का एन्थ्राक्नोज़ मौसम दर मौसम मृत टहनियों तथा परिपक्व पत्तियों के घावों मे जीवित रहता है | यह सिर्फ़ पानी के छींटों से जीवाणुओं के बिखरने पर नए ऊतकों को ही संक्रमित करता है | नींबू की पत्तियों के लगातार गिरने के साथ इन ऊतकों पर बड़ी मात्रा में उत्पन्न होने वाले संक्रमित पदार्थों के कारण नींबू के एन्थ्राक्नोज़ को नियंत्रित करना कठिन होता है |

            



              माफ़ कीजियेगा, हमें ग्लोमेरेला एक्युटाटा के विरुद्ध कोई वैकल्पिक उपचार ज्ञात नहीं हैं | यदि आप ऐसा कुछ जानते हों जिससे इस रोग से लड़ने में सहायता मिलती हो, तो कृपया हमसे संपर्क करें | हम आपसे जानने की प्रतीक्षा में हैं |



            



              हमेशा समवेत उपायों का प्रयोग करना चाहिए, जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | बेनोमिल, केप्टाफ़ोल, केप्टान, मानेब तथा फ़ेरबम पर आधारित कवकरोधक ग्लोमेरेला एक्युटाटा के विरुद्ध प्रभावी उपचार दे सकते हैं | उपचार पुष्पीकरण के चरण में आरम्भ करना चाहिए |

            



              यदि उपलब्ध हों, तो प्रतिरोधक प्रजातियाँ उपजाएं | स्वस्थ पौधों या प्रमाणित स्त्रोतों से लिए गए बीजों का प्रयोग करें | रोपने से पूर्व छोटे पौधों में पत्तियों पर धब्बों की जांच करें | रोग के चिन्ह के लिए बागीचे की नियमित रूप से निगरानी करें | फसल कटने के बाद खेत के अवशेषों को हटा या जला दें | हवा के आवागमन को बढ़ाने के लिए नींबू के वृक्षों के मध्य पर्याप्त स्थान सुनिश्चित करें |.

            





  नींबू का एन्थ्राक्नोज़ 

   Glomerella acutata 





फफूंद





संक्षेप में





                पत्तियों पर परिगलित धब्बे जो चोट के कारण हुए छिद्र जैसा आभास देते हों | नई टहनियां बुरी तरह संक्रमित तथा पत्तियाँ पूरी तरह घाव से ढकी हुई होती हैं और गिर जाती हैं | नए फल भी असमय गिर जाते हैं | देर से हुए संक्रमण में घाव गहरे तथा फलों में विकृति होती है |.

              





होस्ट







साइट्रस















