

              सबसे आरंभिक लक्षणों को तिसरी व चौथी खुली पत्ती पर पाया जा सकता है। छोटे, हल्के पीले कण पत्ती के ऊपरी किनारे पर, गौण शिराओं के समानांतर, दिखाई देते हैं। ये कण बाद में धुरीनुमा आकार के रूप में संकरे, भूरे या काले हरे रंग के धब्बों में विकसित हो जाते हैं। ये क्षतिग्रस्त स्थान शिराओं के समानांतर आगे विस्तार करते हैं और पानी सोखे हुए केन्द्रों और पीली चमक के साथ अंडाकार जंग के रंग की लाल धारियाँ  बन जाती हैं (लंबाई में 4 से 12 मि.मी.)। धारियों के केन्द्र धीरे-धीरे काले भूरे से भूरे रंग के हो जाते हैं, जो कि गलन के चिन्ह हैं। पत्तियों के किनारों के साथ-साथ बगल में वे एकत्रित होकर पीले स्थानों के धब्बों के द्वारा घिरे हुए बड़े, काले या भूरे क्षतिग्रस्त गले स्थानों में परिवर्तित हो जाते हैं। पत्तियों के फटने से उन्हें एक खुरदुरा रूप प्राप्त होता है।

            



              येल्लो सिगाटोका मायकोस्फेरेला मुसिकोला फफुंद के कारण होता है और यह दुनियाभर में पाया जाता है। यह केलों में होने वाला एक सबसे नुकासनदेह रोग होता है। ये ऊॅंचे स्थानों और ठंडे तापमानों में, या बारिश के मौसम में उष्णकटिबंधीय क्षेत्रों के गर्म वातावरणों और तुलनात्मक रूप से अधिक नमी स्थानो में अधिक होता है। यह फफूंद मृत या जीवित पौधों के ऊतकों में जीवित रहता है और ऐसे बीजाणुओं को उत्पन्न करता है जो हवा या बारिश की बौछारों के द्वारा फैलाए जाते हैं। इस फफूंद के लिए अनुकूलतम वृद्धिकर तापमान करीब 27° से. है और नई पत्तियाँ इसके प्रति सबसे अधिक संवेदनशील होती हैं। यह रोग पौधे की उत्पादकता को घटा देता है, जिससे गुच्छे का आकार प्रभावित होता है तथा फल को पकने में लगने वाले समय में कमी आती है।

            



              ट्राइकोडर्मा एट्रोविराइड पर आधारित जैविक-फंजीसाइड में रोग को नियंत्रित करने की क्षमता होती है और खेत में संभावित उपयोग करने के लिए इनकी जाँच की जा रही है। जहाँ  छॅंटाई की गई है वहाँ बोर्डो स्प्रे के प्रयोग से पौधे के इन हिस्सों तक रोग के प्रसार को रोका जा सकता है।



            



              अगर उपलब्ध हो तो, जैविक उपचारों के साथ रक्षात्मक उपायों वाले एक संयुक्त दृष्टिकोण पर हमेशा विचार करें। जब रोग व्यापक नहीं होता है तो मेनकोज़ेब, केलिक्सिन या क्लोरोथेलोनिल से युक्त कवकनाशकों को पत्तों के झुण्ड पर छिड़काव के लिए प्रयोग में लिया जा सकता है। प्रोपिकोनाज़ोल, फ़ेन्बुकोनाज़ोल या एज़ोक्सिस्ट्रोबिन जैसे व्यवस्थित कवकनाशक का बारी-बारी से छिड़काव भी अच्छा कार्य करता है। बारी-बारी से छिड़काव इसलिए महत्वपूर्ण है ताकि फफूंद रोग प्रतिरोधक क्षमता का निर्माण नहीं कर पाए।

            



              प्रतिरोधी प्रजातियों का उपयोग करें (ध्यान रहे इससे स्वाद नकारात्मक रूप से प्रभावित हो सकता है)। अच्छे वायु-संचार को सुनिश्चित करने के लिए पौधों के बीच में पर्याप्त स्थान छोड़ें। अच्छी जल निकासी के ज़रिये भूमि में अधिक नमी से बचें। खेतों में व घासपातों की चारों ओर सफाई करें। वृक्षों को संतुलित पौषण प्रदान हो यह सुनिश्चित करें। भूमि में फफूंद की वृद्धि रोकने के लिए नाइट्रोजन के स्रोत के रूप में यूरिया का प्रयोग करें। संक्रमित पत्तियों को काट दें, पौधों के उगने के स्थान से दूर उन्हें जला दें या गाड़ दें। संक्रमण को न्यूनतम करने के लिए उच्च मात्रा में पोटेशियम से भरपूर उर्वरकों को उपयोग करें।.

            





  येल्लो सिगाटोका 

   Mycosphaerella musicola 





फफूंद





संक्षेप में





                पत्ती के ऊपरी भाग पर हल्के हरे रंग के कण दिखाई देते हैं। क्षतिग्रस्त स्थान बड़े हो जाते हैं और संकरे, भूरे धब्बों में परिवर्तित हो जाते हैं और बाद में ज़ंग जैसे लाल रंग की धारियाँ उभर आती है। पीले, पानी सोखे हुए किनारों वाली लाल धारियाँ बन जाती हैं। पत्ती के किनारों के साथ-साथ बड़े भूरे से लेकर काले रंग के गले हुए स्थान दिखाई देते हैं।.

              





होस्ट







केला















