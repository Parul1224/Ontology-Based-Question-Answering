

              टेक-ऑल रोग कवक जी. ग्रेमिनिस के कारण होता है जिसके आरंभिक लक्षण जड़ों तथा तनों के ऊतकों का काला होना और विशिष्ट परिगलित निचली पत्तियां होते हैं। यदि पौधे इस चरण से जीवित बच जाते हैं, तो वे कमज़ोर हो कर बढ़ते हैं या बिलकुल नहीं बढ़ते और जड़ों में काले घाव दर्शाते हैं जो बाद में ऊपरी ऊतकों तक बढ़ते जाते हैं। जड़ों के ऊतकों के साथ काले रंग का कवक का विकास नज़र आता है। अत्यधिक वर्षा के क्षेत्रों तथा सिंचित खेतों में इस रोग के कारण कई सफ़ेद-गेंहूं के पौधों के बड़े धब्बे बनने लगते हैं। पौधों को मिट्टी से आसानी से खींचा जा सकता है क्योंकि उनकी जड़ों में बहुत अधिक गलन हो जाती है जो इस चरण तक लगभग काली हो जाती हैं। संक्रमित पौधे नुचे हुए दाने उत्पन्न करते हैं जो कि प्रायः काटने लायक नहीं रहते।

            



              इसके लक्षण कवक ग्युमेनोमाइसेस ग्रेमिनिस के कारण होते हैं जो फसलों के मध्य फसलों के अवशेषों में या मिट्टी में जीवित रहते हैं। यह जीवित धारकों की जड़ों को संक्रमित करते हैं और जैसे-जैसे जड़ें मरती हैं यह मृत ऊतकों पर बसावट बनाता है और इससे भोजन ग्रहण करता है। यह तब फलते-फूलते हैं जब फसल काटने और नए पौधों को रोपे जाने के मध्य अपेक्षकृत कम समय (सप्ताह या कुछ महीने) हों। जीवाणु हवा, पानी, पशुओं और खेती के औज़ारों और मशीनों के द्वारा फैलते हैं। ये जीवाणु प्रतिद्वंदियों के प्रति अपेक्षाकृत अधिक संवेदनशील होते हैं और मिट्टी के देशी सुक्ष्म जीवियों के साथ जीवित नहीं रह पाते। यह ऊष्मा के प्रति निष्क्रिय भी हो जाते हैं।

            



              सूडोमोनस परिवार के विभिन्न जीवाणु जीवानुनाशकों के उत्पादन तथा आवश्यक पोषक तत्वों जैसे लौह के लिए प्रतिद्वंदिता कर जी. ग्रेमिनिस को प्रभावी रूप से दबाते हैं। जीवाणु उत्पन्न  करने वाले फेनाज़ाइन या 2, 4 डायासिटिलफ्लोरोग्लुसिनोल टेक-ऑल रोग के विरुद्ध प्रभावी सिद्ध हुए हैं। प्रतिरोधी कवक के अवशेषों का भी प्रयोग किया जा सकता है, उदाहरण के लिए, गैर-रोगजनक जी. ग्रेमिनिस वर. ग्रेमिनिस, जो गेंहूं के बीजों को आवरण देते हैं और जी. ग्रेमिनिस के विरुद्ध प्रतिरोध बढाते हैं।



            



              हमेशा समवेत उपायों का प्रयोग करना चाहिए जिसमे रोकथाम के उपायों के साथ जैविक उपचार, यदि उपलब्ध हो, का उपयोग किया जाए। जी.ग्रेमिनिस को नष्ट करने के लिए सिल्थियोफेम तथा फ्लुक्विनकोनाज़ोल वाले कवकरोधकों का प्रयोग किया जा सकता है। स्टेरोल-रोधक कवकरोधी तथा स्तरोंबिलुरिन का प्रयोग भी टेक-ऑल के लक्षणों को दबाने में प्रभावी है।

            



              यदि उपलब्ध हों, तो प्रतिरोधी प्रजातियाँ उपजाएं। गर्म, नम जलवायु में गेंहूं सिर्फ हर दूसरे वर्ष लगाएं, सर्द जलवायु में हर तीसरे वर्ष लगाएं। हर दूसरे वर्ष में चावल के साथ चक्रीकरण जीवाणुओं को पानी भरने से नष्ट कर देता है। पहली फसल के कटने के बाद नए गेंहूं की बुआई में दो सप्ताह की देर करें। अन्य जीवों के सूक्ष्मजीवी दवाब को बढ़ाने के लिए मिट्टी की सावधानीपूर्वक जुताई करें। पर्याप्त मात्रा में उर्वरक डालें, विशेषकर फोस्फोरस, मैंगनीज़, ज़िंक और नाइट्रोजन। खेतों में अच्छी जलनिकासी सुनिश्चित करें।.

            





  टेक ऑल 

   Gaeumannomyces graminis 





फफूंद





संक्षेप में





                काली पड़ी हुई जडें, तने और परिगालित निचली पत्तियां। खेत में कुपोषित पौधों पर सफ़ेद धब्बे। नुचे हुए दाने और पौधे मिट्टी में से आसानी से उखाड़े जा सकते हैं।.

              





होस्ट







गेहूं















