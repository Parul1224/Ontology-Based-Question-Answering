

              इसे लीफ़फोल्डर भी कहते हैं | वयस्क कीट लगभग आपके नाखून के आकार के होते हैं और उनके पंखों पर भूरे रंग की सी ज़िग-ज़ैग धारियां होती हैं | अंडे आम तौर पर पत्तियों के शीर्ष पर दिए जाते हैं | इल्लियाँ अपने चारों ओर चावल की पत्ती को लपेट लेती हैं और पत्तियों के किनारों को रेशम के धागे से आपस में जोड़ देती हैं | वे फिर उस मुड़ी हुई पत्ती में किनारों पर सफ़ेद रंग की पारदर्शी देशंतारीय धारियां बनाते हुए भोजन करती हैं | कभी कभी, पत्तियां शीर्ष से डंठल के भाग तक मुड़ी हुई होती हैं | एकल रूप में दिए गए गोल आकार के अंडाकार अंडे और मल पदार्थ की मौजूदगी भी संक्रमण के चिन्ह हैं |

            



              चावल लीफ़फोल्डर सभी मौसम के चावलों में होता है और यह वर्षा ऋतु में अधिक होता है | चावल के खेतों तथा आसपास के क्षेत्र में उच्च आर्द्रता, खेत के छायादार भाग और घासनुमा खर-पतवार की मौजूदगी कीट के लिए अनुकूल हैं | सिंचाई के द्वारा चावल के क्षेत्रों में बढ़त, एकाधिक चावल की फसलें तथा कीटनाशकों से प्रभावित हो कर पुनः उभरना कीटों की बहुतायत के महत्वपूर्ण कारक हैं | उर्वरकों के अधिक मात्रा में प्रयोग से कीटों की बढ़वार को प्रोत्साहन मिलता है | ऊष्णकटिबंधीय चावल के क्षेत्रों में ये वर्ष भर सक्रिय रहते हैं जबकि समशीतोष्ण देशों में ये मई से अक्टूबर तक सक्रिय रहते हैं | सर्वानुकूल तापमान तथा आर्द्रता क्रमशः 25-29 डिग्री तथा 80 % है | चावल के नए तथा हरे पौधे ज़्यादा बुरी तरह संक्रमित होते हैं |

            



              लाइट ट्रैप का उपयोग वयस्कों को आकर्षित तथा एकत्रित करने के लिए किया जाता है | साथ ही प्राकृतिक शत्रुओं, जैसे परजीवी कीट (ट्राईकोग्रामाटिडे), मकड़ियाँ, शिकारी कीट, मेंढक तथा ड्रैगनफ़्लाई या एंटोमोपेथोजेनिक कवक या जीवाणुओं का संरक्षण तथा छोड़ा जाना भी उपयोगी है | खेतों में असमान रूप से नीम की पत्तियों का बिखराव वयस्कों को अंडे देने से रोकता है |



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | यदि जुताई के समय संक्रमण अधिक (>50 %) हो, तो अल्फ़ा-साइपरमेथेरिन, एबामेकटिन या करटेप हाइड्रोक्लोराइड, मेलाथियोन या क्लोरपायरिफ़ोस वाले कीटनाशकों का छिड़काव लार्वा को नष्ट करने में सहायक होता है |

            



              प्रकोप से बचने के लिए प्रतिरोधी प्रजातियों का प्रयोग  करें| चवाल के साथ किसी अन्य फसल का चक्रीकरण या भूमि को जोतकर छोड़ दें | खेत तथा किनारों से घासनुमा खर-पतवार को हटाएं | रोपाई के घनत्व को कम रखें | उर्वरकों का कम से कम प्रयोग करें | पूर्वमूलान्कुरण से बचें क्योंकि यह रोग के अनुकूल है | फसल काटने के बाद अवशेषों को हटाने के लिए खेतों को पानी से भरें तथा जुताई करें |.

            





  चावल का लीफ़रोलर 

   Cnaphalocrocis medinalis 





कीट





संक्षेप में





                इल्ली चावल की पत्तियों को रेशम के धागे से अपने चारों ओर लपेट लेती है | किनारों पर सफ़ेद  रंग की पारदर्शी देशंतारीय धारियां दिखाई देने लगती हैं | गोल आकार के अंडाकार अंडे और मल पदार्थ की मौजूदगी भी संक्रमण के चिन्ह हैं |.

              





होस्ट







धान















