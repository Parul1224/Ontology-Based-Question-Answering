

              बाकाने विशिष्ट तौर पर एक बीजों का रोग है, किन्तु इसे पौधों के विकास के प्रत्येक चरण में देखा जा सकता है | कवक पौधों को जड़ों या शीर्ष से संक्रमित करता है तथा फिर पौधे में व्यवस्थित रूप से तनों में बढ़ता है | यदि वे प्रथम चरण के  संक्रमण से जीवित बच जाते हैं, तो ये बीज पीली, दुर्बल तथा सूखी पत्तियों और कम शाखाओं वाले असामान्य रूप से लम्बे पौधों के रूप में विकसित होते हैं | तने का भीतरी हिस्सा सड़ जाता है तथा तने की ऊपरी गांठों से नई जड़ें उत्पन्न होने लगती हैं | यदि पौधा विकसित होने की अवस्था तक जीवित रहता है, तो उसमें आंशिक रूप से भरे, बंजर या खाली दाने पैदा होते हैं | ऐसे पौधों में, सबसे ऊपर की पत्ती उसकी ऊंचाई तथा अधिक क्षैतिज झुकाव के कारण पहचानी जा सकती है |

            



              बाकाने एक बीजों से होने वाला कवकीय रोग है | यह रोग प्रायः संक्रमित (अर्थात, कवकीय छिद्रों से भरे हुए बीज) बीजों के प्रयोग करने से होती है, किन्तु यह बीजाणुओं के पौधों के अवशेषों या मिट्टी में उपस्थित होने पर भी हो सकता है | इसका प्रसार हवा तथा पानी से होता है जो कवकीय छिद्रों को एक पौधे से अन्य पौधों तक ले जाते हैं | बाकाने का प्रसार कृषि कार्यों के द्वारा, जैसे कि संक्रमित पौधों को काटते समय कवकीय छिद्रों के स्वस्थ बीजों तक फैलने से, तथा बीजों को कवक युक्त पानी में भिंगोने से भी हो सकता है | 30 से 35 डिग्री से. का उच्च तापमान रोग के फैलाव में सहायक होता है |

            



              आज तक इस रोग के किसी वैकल्पिक उपचार का पता नहीं चला है | भिंगोने के समय नमक के पानी का उपयोग हलके (संक्रमित) बीजों से स्वस्थ बीजों को अलग करने के लिए किया जा सकता है |



            



              हमेशा समवेत उपायों का प्रयोग करना चाहिए जिसमें रोकथाम के उपायों के साथ जैविक उपचार, यदि उपलब्ध हो, का उपयोग किया जाए | संक्रमित बीजों के उपचार के लिए बेनोमिल अथवा बेनोमिल-टी (बीजों के वज़न का 1-2 %) वाले कवकरोधकों का प्रयोग प्रभावी हो सकता है | बीजों को कवकरोधी घोल में 5 घंटों तक भिंगो कर रखना भी उपयोगी सिद्ध हुआ है | ऐसी अवस्था में जहाँ बेनोमिल से प्रतिरोध देखा जाता है, वहाँ ट्राईफ़्लुमिज़ोल, प्रोपिकोनाज़ोल, प्रोक्लोराज़ अथवा थिराम एवं बेनोमिल के यौगिक वाले कवकरोधकों का उपयोग करना चाहिए |

            



              रोग को होने से कम करने के लिए स्वच्छ बीजों का प्रयोग करें | उपलब्ध प्रतिरोधक प्रजातियों के बारे में पता करें | अपने बीजों पर निगरानी रखें तथा दुर्बल, रंगहीन पौधों को रोपने से बचें | नाइट्रोजन  से भरपूर उर्वरकों के अत्यधिक प्रयोग से बचें | मिट्टी को यू.वी.,प्रकाश के संपर्क में लाने के लिए रोपाई से पूर्व खेतों की गहरी जुताई करें | रोपने से पहले जुताई कर पूर्ववर्ती फसलों के ठूंठों को नष्ट कर दें |.

            





  बाकाने तथा फुट सड़न 

   Gibberella fujikuroi 





फफूंद





संक्षेप में





                आम तौर पर बाकाने बीजों का एक रोग है, किन्तु इसे पौधे के विकास की प्रत्येक अवस्था पर देखा जा सकता है | बीज पीली, दुर्बल तथा सूखी पत्तियों वाले असामान्य रूप से लम्बे पौधों के रूप में  विकसित होते हैं | संक्रमित पौधों के तनों में कत्थई धब्बे बनने लगते हैं | तनों की ऊपरी गांठों से नई जड़ें विकसित हो सकती हैं | संक्रमित पौधों में आंशिक रूप से भरे हुए, बंजर तथा खाली दाने विकसित होते हैं |.

              





होस्ट







धान















