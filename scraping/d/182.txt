

              इसकी न्यूनता चावल के विकास की पूरी अवधि में प्रभावित कर सकती है, किन्तु लक्षण आम तौर पर सबसे पहले नई पत्तियों पर दिखाई देते हैं | निकलने वाली पत्तियों के सिरे सफ़ेद तथा मुड़े हुए हो जाते हैं और कभी-कभी वे परिगलित भी हो जातीं हैं | तीव्र मामलों में, बढ़ने के बिंदु जर्जर  हो जाते हैं और मर जाते हैं | पौधों का विकास अवरुद्ध हो जाता है, नई शाखाएं निकलती रहतीं हैं लेकिन तना पटना और लचीला हो जाता है | पुष्पगुच्छों के निकलने के चरण में संक्रमित होने पर पौधे उपजाऊ पुष्पगुच्छ उत्पन्न करने में असमर्थ  हो जाते हैं | बोरोन की न्यूनता का फसल की उत्पादकता पर  गंभीर प्रभाव पड़ता है | चावल के दानों की मात्रा तथा गुणवत्ता दोनों ही कम हो जाती है | चूंकि इनमें मांड कम होता है, इस कारण दाने पकाए जाने के बाद चिपचिपे बन जाते हैं |

            



              बोरोन की न्यूनता कोशिका की बनावट तथा अखंडता को प्रभावित करती है | चावल में बोरोन की न्यूनता आम नहीं है, लेकिन सही परिस्थितियां होने पर यह हो सकती है | विशेष रूप से अत्यधिक उपयोग की गयी, अम्लीय या बलुही मिट्टी के साथ-साथ आग्नेय चट्टानों या तटवर्ती तलछट भी बोरोन की न्यूनता की शिकार होती हैं | उच्च जैविक तत्व तथा चूने की बढ़ोत्तरी भी बोरोन की उपलब्धता को नकारात्मक रूप से प्रभावित करते हैं | पौधों द्वारा बोरोन को ग्रहण किया जाना मिट्टी के पी एच तथा मिट्टी में इसके घनत्व से निर्धारित होता है | यह सूक्ष्म पोषक तत्व अधिक चलायमान नहीं होता है, अतः  इसके पहले लक्षण आम तौर पर पत्तियों के बनने पर दिखाई देते हैं | पानी की कमी से जूझते हुए पौधों में बोरोन की न्यूनता की अधिक संभावना होती है | हालांकि, नम रखने तथा सूखा रखने के चक्रों से बोरोन निर्धारित करने की मात्रा बढ़ जाती है | लवणीय मिट्टी में बोरोन पौधों को लावण की अधिकता को सहन करने में सहायक होता है |

            



              पशु खाद तथा पत्तियों के मिश्रण से बनी जैविक खाद पौधों को जैविक तत्व तथा सल्फ़र और बोरोन जैसे पोषक तत्व प्रदान करने के लिए सर्वोत्तम है | यह बोरोन की न्यूनता को दूर करने के लिए एक लम्बी अवधि का उपाय है |



            



              न्यूनता से बचने के लिए, यदि संभव हो तो रोपाई से पूर्व जल्द उपचार (0.5-3 किग्रा/हे) के लिए बोरोन का घुलनशील रूप (बोरेक्स) में प्रयोग किया जाना चाहिए | चावल की वानस्पतिक बढ़त के दौरान इसका पत्तियों पर छिड़काव के रूप में भी प्रयोग किया जा सकता है | बोरेक्स या किसी बोरोन के स्त्रोत को अमोनियम उर्वरकों के साथ मिलाने की सलाह नहीं दी जाती है | खेतों में, बोरोन के स्त्रोत जो मिट्टी में बने रहे (उदाहरण, कोल्मेनाईट) का 2-3 वर्षों के अंतराल पर प्रयोग किया जा सकता है | इसकी मात्रा मिट्टी के प्रकार पर निर्भर करती है, दोमट तथा चिकनी मिटटी में 2-3 किग्रा/हे तथा बलुही मिट्टी में 3-5 किग्रा/हे | गेंहूँ के साथ चक्रीकरण प्रणाली में, गेंहूँ के लिए प्रयोग किया गया बोरोन परवर्ती चावल की फसल में बोरोन की न्यूनता को कम कर सकती है |

            



              पानी का प्रबंधन कुशलतापूर्वक करें तथा खेतों को पानी से अत्यधिक भरने या सूखा रखने से बचें | खेतों में पूर्ववर्ती सघन कृषि के साथ चावल को रोपने से बचें | मिट्टी में उर्वरकों या चूने की अधिक मात्रा न डालें | 2-3 वर्षों के अंतराल पर मिट्टी में धीमी गति से निकालने वाले बोरोन के स्त्रोतों का प्रयोग करें | बोरोन के संघटन में सहायता करने के लिए खेतों को गीला तथा सूखा रखने के चक्रों का प्रयोग करें | खेतों में चूना न डालें |.

            





  चावल में बोरान की कमी 

   Boron Deficiency 





कमी





संक्षेप में





                निकलने वाली पत्तियों के सिरे सफ़ेद तथा मुड़े हुए हो जाते हैं और कभी-कभी वे मर भी जाती हैं | पौधे का विकास अवरुद्ध रहता है लेकिन नई शाखाएं निकलती रहतीं हैं | पुष्पगुच्छों के निकलने के चरण में पौधे पुष्पगुच्छ उत्पादित करने में असमर्थ होते हैं | चावल के दाने की संख्या तथा गुणवत्ता दोनों कम हो जाती है |.

              





होस्ट







धान















